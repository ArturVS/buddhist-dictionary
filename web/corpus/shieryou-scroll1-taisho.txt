【經錄部類】〔本緣部〕〔本緣部〕
【經文資訊】大正新脩大藏經 第四冊 No. 195《佛說十二遊經》
【版本記錄】CBETA 電子佛典 V1.10 (Big5) 普及版，完成日期：2009/04/23
【編輯說明】本資料庫由中華電子佛典協會（CBETA）依大正新脩大藏經所編輯
【原始資料】蕭鎮國大德提供，維習安大德提供之高麗藏 CD 經文，北美某大德提供，CBETA 提供新式標點
【其他事項】本資料庫可自由免費流通，詳細內容請參閱【中華電子佛典協會版權宣告】
# Taisho Tripitaka Vol. 4, No. 195 佛說十二遊經
# CBETA Chinese Electronic Tripitaka V1.10 (Big5) Normalized Version, Release Date: 2009/04/23
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA, Punctuated text as provided by CBETA
# Distributed free of charge. For details please read at The Copyright of CBETA
T04n0195_p0146a01(00)║
T04n0195_p0146a02(00)║　　No. 195
T04n0195_p0146a03(00)║佛說十二遊經
T04n0195_p0146a04(00)║
T04n0195_p0146a05(00)║　　　　東晉西域沙門迦留陀伽譯
T04n0195_p0146a06(00)║昔，阿僧祇劫時，菩薩為國王，其父母早喪亡，
T04n0195_p0146a07(00)║讓國持與弟，捨國行求道。　遙見一婆羅門，
T04n0195_p0146a08(01)║姓瞿曇，菩薩因從婆羅門學道。
T04n0195_p0146a09(06)║婆羅門答菩薩言：「解體所著王者衣服。編髮結莎為衣，
T04n0195_p0146a10(02)║如吾所服，受吾瞿曇姓。」　於是菩薩受，服衣被體，
T04n0195_p0146a11(01)║瞿曇姓；潔志入於深山，林藪嶮阻，坐禪念道。
T04n0195_p0146a12(01)║　婆羅門言：「卿是王者，久在尊貴，簡於勤苦。
T04n0195_p0146a13(02)║夏可飲水，食眾果蓏；冬可還城邑，街里乞食，
T04n0195_p0146a14(02)║還其樹下，禪思勿毀。」　菩薩其所乞食，還其國界，
T04n0195_p0146a15(01)║舉國王者，下及庶民，無能識菩薩者，
T04n0195_p0146a16(04)║謂以為小瞿曇。　菩薩於城外，甘果園中，以作精舍，
T04n0195_p0146a17(02)║於中獨坐。　時，國中五百大賊，劫取官物逃走，
T04n0195_p0146a18(02)║路由菩薩廬邊，蹤跡放散，遺物在菩薩舍之左右。
T04n0195_p0146a19(00)║明日捕賊，追尋賊者，蹤跡在菩薩舍下，
T04n0195_p0146a20(02)║因收菩薩，便將上問，謂為菩薩，國中大賊，
T04n0195_p0146a21(03)║前後劫盜，罪有過死。　王便敕臣下，如此之人，
T04n0195_p0146a22(03)║法應以木貫身，立為大標，其身血出，流下於地。
T04n0195_p0146a23(02)║　是大瞿曇，於深山中，以天眼徹視見之，
T04n0195_p0146a24(03)║便以神足，飛來問之：「子有何罪，
T04n0195_p0146a25(09)║其痛酷乃爾乎？瘡豈不傷，毒忍苦若斯？」菩薩答曰：「外有瘡痛，
T04n0195_p0146a26(02)║內懷慈心，不知何罪，橫見誅害？」大瞿曇言：
T04n0195_p0146a27(04)║「卿無子姓，當何繼嗣，忍痛如此？」菩薩答言：
T04n0195_p0146a28(04)║「命在須臾，何陳子孫。」　於是國王，使左右以彊弩飛箭，
T04n0195_p0146a29(00)║射而殺之。　大瞿曇悲哀涕泣，下其尸，
T04n0195_p0146b01(03)║喪棺斂之。於是取土中餘血，以泥團之，各取左右，
T04n0195_p0146b02(01)║持著山中，還其精舍。左面血著左器中，
T04n0195_p0146b03(03)║其右亦然。大瞿曇言：「子是道士，若其至誠，
T04n0195_p0146b04(04)║天神當使血化成人。」　卻後十月，左即成男，右即成女，
T04n0195_p0146b05(01)║於是便姓瞿曇氏。　一名舍夷仁，賢劫來，
T04n0195_p0146b06(02)║始為寶如來釋迦，越壽五百萬歲；自下二十五王，
T04n0195_p0146b07(00)║其壽三百萬歲；文陀竭王壽百萬歲，
T04n0195_p0146b08(03)║頂生王遮迦越，左髀右髀王，皆壽十萬歲；
T04n0195_p0146b09(04)║從歡喜王諸王，皆壽八萬四千歲。　從惡念遮迦越，
T04n0195_p0146b10(02)║殺一牛，祠祀害命，失金輪，得銀輪，主三天下，
T04n0195_p0146b11(02)║壽萬歲；堅念王作鎧，壽五千歲，得銅輪，主二天下，
T04n0195_p0146b12(00)║主西南；喜殺王，壽二千五百歲，得鐵輪，
T04n0195_p0146b13(02)║主南天下。　其王有太子，行五惡，殺一，減壽千歲。
T04n0195_p0146b14(00)║古人有九病：寒，熱，飢，渴，生，老，病，死。
T04n0195_p0146b15(04)║婆羅門殺生祠祀，從是生四百四病。　從師子念王，
T04n0195_p0146b16(02)║人壽轉減，壽百二十歲。從師子念王後，師子意王，
T04n0195_p0146b17(00)║有八十四王，人命減，或壽八十、七十、五十、
T04n0195_p0146b18(01)║三十、二十、十歲者。　於是後，有師子命車王，
T04n0195_p0146b19(02)║名白淨，是菩薩父。計菩薩身終始，
T04n0195_p0146b20(06)║并前後八萬四千。　遮迦越王，名瞿曇氏，純熟之姓。
T04n0195_p0146b21(04)║菩薩在兜術天上，意欲下生，觀於天下，誰國可生？言：
T04n0195_p0146b22(02)║「唯白淨王家，可生身。」　於是，天上有樹，名兜曇樹，
T04n0195_p0146b23(00)║菩薩退，坐他樹下思惟；其本樹無復精光。
T04n0195_p0146b24(01)║　於是，有天問言：「菩薩何緣，捨本常坐，就他樹坐？」
T04n0195_p0146b25(00)║有天子知菩薩意，答天言：「卿不知耶！
T04n0195_p0146b26(02)║今者菩薩，欲下生閻浮利，
T04n0195_p0146b27(09)║觀何國可生？唯白淨家可生。」　於是，諸天皆言：「今菩薩下生，
T04n0195_p0146b28(03)║當何以贈送？」各設方計言：「唯淨明天上，四百四寶，
T04n0195_p0146b29(00)║奇鏤別異，各有名類，同有寶華，以為車乘。」
T04n0195_p0146c01(01)║　伊羅慢龍王，以為制乘，名白象，
T04n0195_p0146c02(06)║其毛羽踰於白雪山之白，象有三十三頭，頭有七牙，
T04n0195_p0146c03(02)║一牙上有七池，池上有七憂缽蓮華，
T04n0195_p0146c04(05)║一華上有一玉女，菩薩與八萬四千天子，
T04n0195_p0146c05(06)║乘白象寶車來下。　時，白淨王夫人中寐，見白象彷彿，
T04n0195_p0146c06(03)║寐寤惕驚，寤以告王。
T04n0195_p0146c07(00)║菩薩父名白淨，其父，兄弟四人。
T04n0195_p0146c08(05)║白淨王有二子，其大名悉達，其小子名難陀。
T04n0195_p0146c09(04)║菩薩母名摩耶，難陀母名瞿曇彌。菩薩叔父，
T04n0195_p0146c10(04)║名甘露淨王，亦有二子，長子名調達，小子名阿難。
T04n0195_p0146c11(02)║菩薩中叔，名穀淨王，有二子，大子名釋摩納，
T04n0195_p0146c12(01)║小子阿那律。菩薩小叔，名設淨王，有二子，
T04n0195_p0146c13(02)║大子名釋迦王，小子名釋少王。
T04n0195_p0146c14(07)║　迦惟羅閱國有八城，合有九百萬戶。　調達以四月七日生，
T04n0195_p0146c15(02)║佛以四月八日生，佛弟難陀，四月九日生，
T04n0195_p0146c16(02)║阿難以四月十日生。　調達身長，丈五四寸；
T04n0195_p0146c17(03)║佛身長丈六尺；難陀身長，丈五四寸；阿難身長，
T04n0195_p0146c18(02)║丈五三寸。其貴姓舍夷，長一丈四尺，
T04n0195_p0146c19(05)║其餘國皆長丈三尺。　菩薩外家，去城八百里，姓瞿曇氏，
T04n0195_p0146c20(01)║作小王，主百萬戶，名一億王。　菩薩婦家，
T04n0195_p0146c21(03)║姓瞿曇氏，舍夷長者，名水光。其婦，母名月女。
T04n0195_p0146c22(03)║有一城居近其邊，生女之時，日將欲沒，餘明照其家，
T04n0195_p0146c23(00)║室內皆明，因字之為瞿夷，晉言明女。　瞿夷者，
T04n0195_p0146c24(00)║是太子第一夫人，其父名水光長者；
T04n0195_p0146c25(04)║太子第二夫人，生羅云者，名耶惟檀，
T04n0195_p0146c26(06)║其父名移施長者；第三夫人名鹿野，其父名釋長者。
T04n0195_p0146c27(03)║　以有三婦故，太子父王為立三時殿。
T04n0195_p0146c28(05)║殿有二萬婇女，三殿凡有六萬婇女，
T04n0195_p0146c29(07)║以太子當作遮迦越王故，置有六萬婇女。　佛以二十九出家，
T04n0195_p0147a01(00)║以三十五得道，從四月八日，至七月十五日，
T04n0195_p0147a02(00)║坐樹下為一年。　二年，於鹿野園中，
T04n0195_p0147a03(04)║為阿若拘鄰等說法；復為畢婆般等說法；
T04n0195_p0147a04(05)║復為迦者羅等十七人說法；復為大才長者，
T04n0195_p0147a05(05)║及二才念優婆夷說法；復為正念尼揵說法；
T04n0195_p0147a06(05)║復為提和竭羅佛時四十二人說法。　三年，
T04n0195_p0147a07(06)║為鬱為迦葉兄弟三人說法，滿千比丘。　四年，象頭山上，
T04n0195_p0147a08(02)║為龍鬼神說法。　五年，於竹園中，為私呵味說法。
T04n0195_p0147a09(01)║　五年去，未至舍衛時，舍利弗作婆羅門，
T04n0195_p0147a10(04)║有百二十五弟子，坐一樹下。　時，目連為彌夷羅國中，
T04n0195_p0147a11(01)║作承相將軍，出行見舍利弗坐樹下，
T04n0195_p0147a12(04)║便問舍利弗：「何為在此坐？」舍利弗答言：「吾欲學道。」
T04n0195_p0147a13(02)║目連言：「願以君為伴。」即遣百官、群臣還去，
T04n0195_p0147a14(03)║唯留百二十五人，二人合有二百五十人。
T04n0195_p0147a15(04)║　舍利弗入城分衛，見佛弟子馬師比丘，問之：「為何道士，
T04n0195_p0147a16(00)║衣服不與常同？」馬師比丘答言：「吾是佛弟子。」
T04n0195_p0147a17(00)║舍利弗問言：「佛云何說法？」馬師言：「諸法從因，
T04n0195_p0147a18(00)║緣滅諸苦盡滅。」於是舍利弗便得須陀洹道，
T04n0195_p0147a19(00)║歡喜便還，報目連言：「世間有神人。」目連言：
T04n0195_p0147a20(02)║「云何說法？」舍利弗具說本末，
T04n0195_p0147a21(07)║目連便復得須陀洹道。　二人便相將及弟子至佛所。未至，
T04n0195_p0147a22(01)║佛已預知，便告比丘言：「今當有二賢士，
T04n0195_p0147a23(03)║一人名智慧比丘，一人名神足比丘，須臾來到。」
T04n0195_p0147a24(02)║佛為說四諦，舍利弗七日得阿羅漢；
T04n0195_p0147a25(05)║目連以十五日得阿羅漢。　六年，須達與太子祇陀，
T04n0195_p0147a26(02)║共為佛作精舍，作十二佛圖寺，七十二講堂，
T04n0195_p0147a27(02)║三千六百間屋，五百樓閣。　七年，拘耶尼國，
T04n0195_p0147a28(03)║為婆陀和菩薩等八人說《般舟經》。　八年，在柳山中，
T04n0195_p0147a29(01)║為屯真陀羅王弟說法。　九年，穢澤中，
T04n0195_p0147b01(04)║為陀崛摩說法。　十年，還摩竭國，為弗迦沙王說法。
T04n0195_p0147b02(02)║　十一年，恐懼樹下，為彌勒說本起。　十二年，
T04n0195_p0147b03(03)║還父王國，為釋氏精廬，去城八十里，為差摩竭說法。
T04n0195_p0147b04(00)║還國為父王及釋迦種說法，度八萬四千人，
T04n0195_p0147b05(00)║得須陀洹道。　是十四國，佛十二年，
T04n0195_p0147b06(04)║於中遊化說法。波斯匿王，晉言和悅；迦惟羅越，
T04n0195_p0147b07(02)║晉言妙德；舍衛國者，晉言無物不有；
T04n0195_p0147b08(04)║維耶離國者，晉言廣大，一名度生死；羅閱祇者，
T04n0195_p0147b09(02)║晉言王舍城；鳩留國者，晉言智士國；波羅奈者，
T04n0195_p0147b10(00)║晉言鹿野，一名諸佛國。　閻浮提中，
T04n0195_p0147b11(04)║有十六大國，八萬四千城，有八國王四天子。
T04n0195_p0147b12(04)║東有晉天子，人民熾盛；南有天竺國天子，
T04n0195_p0147b13(04)║土地多名象；西有大秦國天子，土地饒金銀、璧玉；
T04n0195_p0147b14(02)║西北有月支天子，土地多好馬。　八萬四千城中，
T04n0195_p0147b15(01)║六千四百種人，萬種音響，五十六萬億丘聚。
T04n0195_p0147b16(01)║魚有六千四百種，鳥有四千五百種，
T04n0195_p0147b17(04)║獸有二千四百種，樹有萬種，草有八千種，
T04n0195_p0147b18(05)║雜藥七百四十種，雜香四十三種，寶有百二十一種，
T04n0195_p0147b19(02)║正寶七種。　海中有二千五百國，百八十國噉五穀；
T04n0195_p0147b20(00)║三百三十國噉魚、鱉、龜、鼉。　五國王，
T04n0195_p0147b21(04)║一王主五百城。第一王名斯黎國，土地盡事佛，
T04n0195_p0147b22(03)║不事眾邪；第二王名迦羅，土地出七寶；
T04n0195_p0147b23(05)║第三王名不羅，土地出四十二種香，及白琉璃；
T04n0195_p0147b24(04)║第四王名闍耶，土地出蓽、茇、胡椒；第五王名那頞，
T04n0195_p0147b25(00)║土地出白珠，及七色琉璃。　五大國城人，
T04n0195_p0147b26(02)║多黑短小，相去六十五萬里，從是但有海水，
T04n0195_p0147b27(02)║無有人民，去鐵圍山，百四十萬里。
T04n0195_p0147b28(00)║佛說十二遊經

本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.
