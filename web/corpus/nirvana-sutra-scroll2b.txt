【經錄部類】〔阿含部類〕〔阿含部〕
【經文資訊】大正新脩大藏經 第一冊 No. 6《般泥洹經》CBETA 電子佛典 V1.19 普及版
# Taisho Tripitaka Vol. 1, No. 6 般泥洹經, CBETA Chinese Electronic Tripitaka V1.19, Normalized Version
T01n0006_p0183c01(00)║般泥洹經卷下
T01n0006_p0183c02(00)║
T01n0006_p0183c03(00)║　　　　不載譯人附東晉錄
T01n0006_p0183c04(00)║彼時，佛請賢者阿難，俱之拘夷邑，
T01n0006_p0183c05(03)║已樂波旬，歷城中度，行半道所，佛疾生，身背痛，
T01n0006_p0183c06(01)║止樹下坐。敕賢者阿難，持缽到拘遺河取水，
T01n0006_p0183c07(00)║則受教行。是時五百乘車，厲渡上流，
T01n0006_p0183c08(02)║水濁未清，阿難行取水還，往白佛言：「向群車過，
T01n0006_p0183c09(00)║水濁未清，適可澡洗；有凞連河，去此不遠，
T01n0006_p0183c10(00)║請取可飲。」佛取缽水，澡面洗足，於是以忍，
T01n0006_p0183c11(00)║疾又得間。時，諸華大臣，字福罽，行遙見佛，
T01n0006_p0183c12(00)║諸根寂默，得上調意之滅淨，具顏色明好，
T01n0006_p0183c13(00)║心歡喜前禮佛，揖讓畢一面住。佛問福罽：
T01n0006_p0183c14(00)║「汝於何得法喜？」對曰：「由於比丘力藍。
T01n0006_p0183c15(02)║昔我行道，見力藍坐樹下。是時道上，
T01n0006_p0183c16(04)║五百乘車過，有人後到，下車問比丘：『見前群車不？』
T01n0006_p0183c17(00)║答言：『不見。』又曰：『寧聞車聲不？』答言：『不聞。』
T01n0006_p0183c18(00)║曰：『時臥耶？』言：『我不臥，自思道耳。』其人歎言：
T01n0006_p0183c19(00)║『車聲哅哅，覺而不聞，用心何專，難有乃爾，
T01n0006_p0183c20(00)║五百車聲尚且不聞，豈他聞哉！』
T01n0006_p0183c21(05)║即施之以一染布衣。我時聞此，甚加其志，遂得法喜，
T01n0006_p0183c22(00)║至于今日。」　佛問福罽：「汝知雷電霹靂，
T01n0006_p0183c23(03)║孰與五百車聲？」對曰：「正使千車疾馳同響，
T01n0006_p0183c24(03)║猶不能暨。」佛言：「曩昔一時，吾遊阿沈，其日晡時，
T01n0006_p0183c25(00)║天暴雷雨，震電霹靂殺四特牛、
T01n0006_p0183c26(05)║耕者兄弟二人。」　「世尊獨不聞乎？」　「吾言：『我定意覺，
T01n0006_p0183c27(03)║彷徉經行。一人來稽首作禮，隨我而步。吾問：
T01n0006_p0183c28(03)║「是何匆匆？」其人言：「向者霹靂，
T01n0006_p0183c29(07)║殺四特牛耕者兄弟二人，世尊獨不聞乎？」吾言：「不聞。」曰：
T01n0006_p0184a01(03)║「時臥耶？」答言：「不臥，自三昧耳。」其人亦歎言：
T01n0006_p0184a02(02)║「希聞得定如佛者也。」夫名霹靂聲聒天地，
T01n0006_p0184a03(01)║而得寂定不聞者哉。』其人心悅，亦得法喜。」
T01n0006_p0184a04(01)║　福罽讚曰：
T01n0006_p0184a05(00)║「遇哉睹佛者，　　何人不得喜？
T01n0006_p0184a06(00)║福願與時會，　　令我獲法利。」
T01n0006_p0184a07(00)║佛答頌言：
T01n0006_p0184a08(00)║「愛法者臥安，　　得喜志念清，
T01n0006_p0184a09(00)║真人所說法，　　賢者常樂行，
T01n0006_p0184a10(00)║法護行法者，　　如雨之潤生。」
T01n0006_p0184a11(00)║於是，大臣敕其僕，歸取新織成黃金[疊*毛]，
T01n0006_p0184a12(01)║手奉獻曰：「知佛不用，願哀納之。」佛受其[疊*毛]，
T01n0006_p0184a13(01)║為說法之正化，若干要語。福罽避坐言：
T01n0006_p0184a14(03)║「從今日始，身自歸佛，自歸道法，自歸聖眾，
T01n0006_p0184a15(02)║受清信戒，身不殺，不妄取，不婬[女*失]，不欺偽，
T01n0006_p0184a16(01)║不飲酒，不噉肉，不敢有犯，國事多故，
T01n0006_p0184a17(03)║當還請辭。」即稽首佛足，遶三匝而去。
T01n0006_p0184a18(05)║　佛敕賢者阿難，取福罽黃金織成[疊*毛]來，受教奉進。
T01n0006_p0184a19(02)║佛取被身，阿難見佛，光顏從容，舒懌明好，
T01n0006_p0184a20(02)║殊紫金色，長跪白言：「自我得侍，二十餘年，
T01n0006_p0184a21(02)║不識有如今日佛面光潤顏色發明，願聞其意。」
T01n0006_p0184a22(01)║　佛言：「阿難！有二因緣佛色發明。
T01n0006_p0184a23(06)║何等二？謂初夜得佛無上正真之道妙正覺時，
T01n0006_p0184a24(04)║及至終夜棄所受餘無為之情取滅度時。吾今夜半，
T01n0006_p0184a25(01)║當般泥洹，故色發明。」　阿難啼言：「何其駛哉！
T01n0006_p0184a26(00)║佛取泥洹。何其疾哉！世間眼滅。」
T01n0006_p0184a27(04)║　於是佛請賢者阿難，至熙連河。佛到河邊，著衣入水，
T01n0006_p0184a28(00)║兩手舉衣，自澡浴身已，
T01n0006_p0184a29(06)║乃渡河於彼岸住。整衣服告阿難：「朝從弟子淳飯，
T01n0006_p0184b01(03)║夜當滅度。汝解淳意，佛從汝飯，即夜滅度，
T01n0006_p0184b02(03)║天下有二難得值，若得遭值，面供養者；既解疑畏，
T01n0006_p0184b03(00)║且有正報。何等二？一為若施飯食，
T01n0006_p0184b04(03)║令彼得以食之氣力，成無上正真，為至聖佛。
T01n0006_p0184b05(02)║二為若施飯食，令彼得以食之氣力，
T01n0006_p0184b06(05)║棄所受餘無為之情而滅度者。今淳飯佛，當得長壽，
T01n0006_p0184b07(01)║得無欲，得大富，得極貴，得官屬，終生天上，
T01n0006_p0184b08(00)║獲此五福。語淳勿憂，宜用歡喜，
T01n0006_p0184b09(04)║汝一飯佛而獲多報，當知佛者不可不敬，
T01n0006_p0184b10(05)║經法不可不學，聖眾不可不事。」　阿難白佛：「如[怡-台+延]比丘，
T01n0006_p0184b11(01)║性弊悷急，好罵數說，佛泥曰後當如之何？」
T01n0006_p0184b12(00)║佛語阿難：「我泥曰後，為[怡-台+延]比丘作梵檀罰，
T01n0006_p0184b13(00)║令眾默屏，莫復與語，彼當為慚而自改悔。」
T01n0006_p0184b14(00)║彼時，佛敕賢者阿難，施床枕，我背疾，
T01n0006_p0184b15(02)║即施床枕。佛倚右脅，屈膝累腳臥，
T01n0006_p0184b16(05)║思至真正智之道。於是，佛請賢者阿難，令說七覺意。
T01n0006_p0184b17(01)║阿難言：「唯！昔從佛聞，一志念之覺，
T01n0006_p0184b18(05)║佛用自覺成無比聖猗、無為、止、不婬、捨分、散意。
T01n0006_p0184b19(04)║二法解之覺，佛用自覺成無比聖猗、無為、止、不婬、捨分、
T01n0006_p0184b20(00)║散意。三精進之覺，佛用自覺成無比聖猗、
T01n0006_p0184b21(01)║無為、止、不婬、捨分、散意。四愛喜之覺，
T01n0006_p0184b22(03)║佛用自覺成無比聖猗、無為、止、不婬、捨分、散意。
T01n0006_p0184b23(02)║五一向之覺，佛用自覺成無比聖猗、無為、止、不婬、
T01n0006_p0184b24(00)║捨分、散意。六惟定之覺，
T01n0006_p0184b25(08)║佛用自覺成無比聖猗、無為、止、不婬、捨分、散意。七行護之覺，
T01n0006_p0184b26(02)║佛用自覺成無比聖猗、無為、止、不婬、捨分、散意。」
T01n0006_p0184b27(01)║　佛言：「阿難！已能言之，宜必精進。」對曰：「唯。」
T01n0006_p0184b28(03)║「能言者當精進。如是，阿難！仂行者得道疾。」
T01n0006_p0184b29(02)║　佛起基坐，思惟法意。有比丘說頌曰：
T01n0006_p0184c01(00)║「甘露化，從佛出，　　疾如聽，弟子陳，
T01n0006_p0184c02(00)║教以此，勸後學，　　七覺妙，宜諮賢。
T01n0006_p0184c03(00)║由佛興，使我得，　　清白行，無玷缺，
T01n0006_p0184c04(00)║學當知，正志念，　　愛喜法，精進入。
T01n0006_p0184c05(00)║一向專，護定意，　　如法解，為淨智，
T01n0006_p0184c06(00)║有疾者，宜聞斯，　　覺微想，除邪思。
T01n0006_p0184c07(00)║是疾者，為法王，　　道寶出，自此源，
T01n0006_p0184c08(00)║彼猶尚，請聆法，　　況凡夫，而替聞。
T01n0006_p0184c09(00)║勝上首，明弟子，　　來問疾，務聽真，
T01n0006_p0184c10(00)║在聖哲，猶不厭，　　何況餘，欲廢聞。
T01n0006_p0184c11(00)║若過時，聞道備，　　起他想，心乖異，
T01n0006_p0184c12(00)║如彼為，非愛喜，　　佛之教，無雜思。
T01n0006_p0184c13(00)║愛喜者，一向法，　　為無為，心行寂，
T01n0006_p0184c14(00)║已正止，無聞想，　　是名為，法解覺。
T01n0006_p0184c15(00)║眾行滅，智已淳，　　自歸此，三世尊，
T01n0006_p0184c16(00)║願一切，人天神，　　共學慈，大道真。
T01n0006_p0184c17(00)║今聖師，滅度後，　　眾賢必，紹教明，
T01n0006_p0184c18(00)║尊時講，誦法言，　　願神骨，助化行。」
T01n0006_p0184c19(00)║彼時，佛敕賢者阿難，汝於蘇連雙樹間，
T01n0006_p0184c20(02)║施繩床令北首，我夜半當滅度。受教即施，
T01n0006_p0184c21(02)║還白已具。佛到雙樹，就繩床側右脅而臥。
T01n0006_p0184c22(02)║阿難在床後，垂頭啼慷愾言：「一何駛哉！
T01n0006_p0184c23(03)║佛取泥洹。一何疾哉！世間眼滅。我諸同志，
T01n0006_p0184c24(03)║從四方來，欲見佛者，望絕已矣。佛難復睹，
T01n0006_p0184c25(03)║難復得侍，來而不見，皆當悲慕，子何心哉。」
T01n0006_p0184c26(02)║　佛問比丘：「阿難胡為？」對曰：「在後悲泣。」　佛謂阿難：
T01n0006_p0184c27(00)║「汝莫啼也。何則？自汝侍佛已來，身行常慈，
T01n0006_p0184c28(00)║口行亦慈，心行亦慈，恕以施安，念慮詳審，
T01n0006_p0184c29(00)║有心於佛，雖彼往昔過佛侍者，
T01n0006_p0185a01(05)║為最供養不得踰汝；亦彼當來，及現在佛之有侍者，
T01n0006_p0185a02(01)║盡心供養不得踰汝。何者？汝達於佛，而知宜適。
T01n0006_p0185a03(00)║若眾比丘，每詣佛時，可通見者常得時宜；
T01n0006_p0185a04(01)║若比丘尼，及清信士，清信女輩，每詣佛時，
T01n0006_p0185a05(01)║可通見者常得時宜；
T01n0006_p0185a06(10)║每眾異學及諸梵志居士之輩，來詣請現，可通見者常得時宜。」
T01n0006_p0185a07(02)║　佛告諸比丘：「天下極貴，轉輪聖王，
T01n0006_p0185a08(05)║有四難及自然之德。何等四？若其屬國諸剎利王，
T01n0006_p0185a09(02)║來親詣朝覲者，聖王歡喜，現為說法，皆樂聽受，
T01n0006_p0185a10(00)║遵承奉行，是一德也。若諸奉道梵志之輩，
T01n0006_p0185a11(00)║來親詣朝覲者，歡喜引現，為之說法，
T01n0006_p0185a12(02)║皆樂聽受，遵承奉行，是二德也。
T01n0006_p0185a13(06)║若諸理家居士之輩，來親詣朝覲者，歡喜引現，為之說法，
T01n0006_p0185a14(00)║皆樂聽受，遵承奉行，是三德也。
T01n0006_p0185a15(04)║若彼儒林異學之徒，來親詣朝覲者，聖王輒現，
T01n0006_p0185a16(02)║為之說法，皆樂聽受，遵承奉行，是四德也。
T01n0006_p0185a17(00)║「又此比丘賢者阿難，亦有四美難及之德。
T01n0006_p0185a18(00)║何等四？若諸比丘詣阿難所，即歡喜與相見，
T01n0006_p0185a19(00)║為說經法，無不開解樂受奉行；諸比丘尼，
T01n0006_p0185a20(00)║諸清信士，諸清信女，詣阿難所，
T01n0006_p0185a21(04)║即歡喜與相見，為說經法，無不開解樂受奉行，
T01n0006_p0185a22(02)║是其第一四德。復有四，賢者阿難，為諸比丘比、
T01n0006_p0185a23(00)║丘尼，諸清信士，諸清信女，說經法時，
T01n0006_p0185a24(02)║心端言正，無有二意，聞者恭肅，寂然聽受，
T01n0006_p0185a25(02)║以寂靜故，阿難博識，無所忘忽，是其第二四德。
T01n0006_p0185a26(00)║復有四，若諸比丘，諸比丘尼，諸清信士，
T01n0006_p0185a27(01)║諸清信女，有不解經及法律義，以問阿難，
T01n0006_p0185a28(02)║阿難即分別說，皆得解釋，出後無不譽阿難者，
T01n0006_p0185a29(00)║是其第三四德。復有四，佛所說十二部經，
T01n0006_p0185b01(00)║賢者阿難皆諷誦念識，傳為四輩弟子說，
T01n0006_p0185b02(00)║如所聞無所增減，亦未曾倦，
T01n0006_p0185b03(06)║是為阿難第四四德。為難可及，世間無比。」　是時有化比丘，
T01n0006_p0185b04(00)║當佛前住，佛言：「比丘！避，莫當吾前。」
T01n0006_p0185b05(03)║　賢者阿難白佛言：「我得奉侍二十五載，
T01n0006_p0185b06(04)║不自識有如此比丘，無所關啟，而直前者。」　佛言：
T01n0006_p0185b07(03)║「阿難是化比丘，又若干劫，
T01n0006_p0185b08(08)║為大遵天致神妙有威德，憂畏已除，知佛期在夜半，所以來者，
T01n0006_p0185b09(00)║自今已後，永不見佛故。」　阿難言：
T01n0006_p0185b10(05)║「獨是天知佛當滅度耶？」　佛言：
T01n0006_p0185b11(11)║「從拘夷城東西南北縱廣四百八十里，諸天側塞無空缺處，
T01n0006_p0185b12(03)║皆憂歎騷擾不安，其心念言佛滅度疾。」
T01n0006_p0185b13(00)║賢者阿難，問佛言：「近此左右，有聞物大國、
T01n0006_p0185b14(00)║王舍大國、滿羅大國、維耶大國，
T01n0006_p0185b15(04)║佛不於彼般泥洹，何正於此褊陋小城？」　佛言：「阿難！
T01n0006_p0185b16(01)║無謂此城為褊陋也。所以者何？古者是國，
T01n0006_p0185b17(01)║名拘那越大王之都，城長四百八十里，
T01n0006_p0185b18(03)║廣二百八十里。嚴好如畫，城垣七重，下基四層，
T01n0006_p0185b19(01)║起高八尋，上廣三尋，皆作黃金、白銀、水精、琉璃、
T01n0006_p0185b20(00)║四寶瓦[((惠-心)*殳)/土]。其壁牒尉彫文剋鏤，地集[番*瓦][古*瓦]，
T01n0006_p0185b21(00)║及民室屋，皆四寶成。俠道自生長多鄰樹，
T01n0006_p0185b22(00)║樹亦四寶，其金樹者，銀葉華實，其銀樹者，
T01n0006_p0185b23(00)║金葉華實，水精琉璃樹亦如是。微風動樹，
T01n0006_p0185b24(00)║常出五音，其聲濡悲，如五絃琴。樹間浴池，
T01n0006_p0185b25(00)║池邊集[((惠-心)*殳)/土]，步渚相承，中四寶臺，臺陛欄楯，
T01n0006_p0185b26(00)║屋壁床机，一切四寶。池中常有雜種蓮華，
T01n0006_p0185b27(00)║青蓮漚缽，紫蓮拘恬，黃蓮文那，紅蓮芙蓉，
T01n0006_p0185b28(00)║四顧成行。其邊道上，又有七種奇華，
T01n0006_p0185b29(02)║香氣馥芬，冬夏常生，五色光明。
T01n0006_p0185c01(06)║其國常聞十二種聲：象聲、馬聲、牛聲、車聲、螺聲、鐘聲、鈴聲、
T01n0006_p0185c02(00)║鼓聲、舞聲、歌聲、諸絃樂聲、誦仁義聲、
T01n0006_p0185c03(02)║歎諸佛尊行聲。時，有轉輪聖王，名大快見，
T01n0006_p0185c04(02)║主四天下，以正法治，自然七寶：一金輪寶，
T01n0006_p0185c05(02)║二白象寶，三紺馬寶，四神珠寶，五玉女寶，
T01n0006_p0185c06(02)║六理家寶，七聖導寶。王有四神德，為童儒時，
T01n0006_p0185c07(00)║八萬四千歲；為太子時，八萬四千歲；
T01n0006_p0185c08(02)║為轉輪王，八萬四千歲；退服法衣，八萬四千歲；
T01n0006_p0185c09(00)║凡壽三十三萬六千歲，是其一神德也。
T01n0006_p0185c10(02)║王能飛行，遊四天下，七寶導從，所至臣屬，
T01n0006_p0185c11(02)║是其二神德也。端正美色，強健少疾，身中和適，
T01n0006_p0185c12(00)║不寒不熱，是其三神德也。威神殊勝，
T01n0006_p0185c13(02)║心常和悅，明見正道，以法化民，是其四神德也。
T01n0006_p0185c14(00)║王每出遊，布施興福，恣人所欲，求漿與漿，
T01n0006_p0185c15(00)║求食與食，衣被車馬，華香錢寶，不逆人意，
T01n0006_p0185c16(00)║慈於民物如父愛子，士民慕王如子仰父。
T01n0006_p0185c17(01)║王每出遊，敕御徐行，使國士民，久得視見，
T01n0006_p0185c18(01)║體性淳仁，四方太平，又是其至德也。
T01n0006_p0185c19(03)║所部諸國，凡八萬四千，小王每朝覲時，
T01n0006_p0185c20(04)║王大快見皆請上殿，歡喜安慰，為說正法，問國所乏；
T01n0006_p0185c21(00)║諸王答讓，受天重賜，自足為樂。王又敕使，
T01n0006_p0185c22(00)║各嚴所治，令如我殿，以正法化，勿枉天民。
T01n0006_p0185c23(00)║輒賜諸王，衣冠履靺，車輿寶物，受詔辭出，
T01n0006_p0185c24(00)║莫不歡喜。　「是時大王所治法殿，長四十里，
T01n0006_p0185c25(00)║層陛四重，悉黃金白銀水精琉璃，
T01n0006_p0185c26(03)║屋壁欄楯柱梁楣櫨，枌橑棟宇，其上覆及下地，
T01n0006_p0185c27(01)║床座机筵，皆是四寶。又法殿上，
T01n0006_p0185c28(04)║有八萬四千交露輿枰悉施斗帳，
T01n0006_p0185c29(07)║金交露枰前施銀磴，銀枰金磴，水精琉璃枰磴亦然。
T01n0006_p0186a01(02)║其交露間，垂華懸果，四寶雜廁，所覆帳上，
T01n0006_p0186a02(02)║金銀織成赤罽文繡綾綺雜色，四角珊瑚，
T01n0006_p0186a03(02)║交露中施四寶，獨座其殿，四面浴池，
T01n0006_p0186a04(04)║各縱廣一由延，俠池生多鄰樹八萬四千株，長一由延，
T01n0006_p0186a05(00)║諸交露枰。大王出者，即以駕象。彼時，
T01n0006_p0186a06(02)║快見以其所有，施福甚眾，
T01n0006_p0186a07(08)║日旦當請沙門梵志上殿飯食。王自思念：『日月流逝，而吾將老，
T01n0006_p0186a08(00)║當用是五所欲寶館作等，欲自約損，
T01n0006_p0186a09(01)║修清淨行。』即但與一侍士，俱升法殿，
T01n0006_p0186a10(03)║入金交露，坐銀御床，思惟天下，貪婬無奇，
T01n0006_p0186a11(03)║生者要死，形骸歸土，所有萬物，一切無常。
T01n0006_p0186a12(03)║王起入銀交露，坐金御床，念合會者，皆當別離，
T01n0006_p0186a13(01)║戀慕無益，當棄恩愛，淨修梵行。
T01n0006_p0186a14(05)║已又起之水精交露，坐琉璃床，自念當與老病死競，
T01n0006_p0186a15(01)║改心易行，除婬怒癡，思無為道。
T01n0006_p0186a16(05)║已又起入琉璃交露，坐水精床，專精自思，
T01n0006_p0186a17(05)║當棄世間貪欲惡法，思無為道，守惟清淨，成一禪行。
T01n0006_p0186a18(01)║如是至久，周遍諸枰。
T01n0006_p0186a19(11)║「於是八萬四千玉女共白第一玉女寶言：『天后所知，我等聞者，
T01n0006_p0186a20(02)║未復親侍，守情執敬，願欲朝見。』答言：
T01n0006_p0186a21(04)║『諸弟還自嚴飾，當俱朝見。』即告聖導：『我等婦女，
T01n0006_p0186a22(01)║久未親侍，敬仰之心，皆欲朝見。』
T01n0006_p0186a23(05)║導臣即駕八萬四千象，犀甲金飾，絡用寶珠，白象王，
T01n0006_p0186a24(01)║朱鬣尾為第一，八萬四千馬，犀甲金飾，
T01n0006_p0186a25(01)║絡用寶珠，力馬王，紺青身朱鬣尾為第一，
T01n0006_p0186a26(00)║八萬四千車，犀革之甲，飾用四寶，
T01n0006_p0186a27(02)║聖導臣為第一，八萬四千女，女載一車，
T01n0006_p0186a28(03)║玉女寶為第一，諸王導從，詣法殿下。侍士白言：
T01n0006_p0186a29(00)║『諸象馬車，夫人小王，皆來欲見。』王敕侍士，
T01n0006_p0186b01(00)║施床殿下，王下法殿，見八萬四千女，
T01n0006_p0186b02(02)║服飾靡麗。時，民歎曰：『是難言也。王者嚴女，
T01n0006_p0186b03(02)║乃至於此。』玉女對曰：『我等久違，不得親侍，
T01n0006_p0186b04(02)║故嚴服來，願得朝見。』
T01n0006_p0186b05(00)║「於是王坐，諸女皆前，稽首畢一面坐，
T01n0006_p0186b06(03)║玉女寶前白言：『今是一切諸象馬車，玉女小王，
T01n0006_p0186b07(02)║自天所有，願小王顧意留心娛志。又八萬四千國，
T01n0006_p0186b08(00)║天王都為第一，八萬四千枰，
T01n0006_p0186b09(05)║大正枰為第一，願天留意，以養性命。』王答曰：『弟！
T01n0006_p0186b10(03)║吾所以宿夜約己自損，正心行慈者，
T01n0006_p0186b11(06)║但欲遠離此貪欲耳。何則？女人嫉妒之態，殃及吾身，
T01n0006_p0186b12(03)║是以捨欲，願離斯咎。』玉女寶垂泣言：『天王何為，
T01n0006_p0186b13(01)║獨割愛欲，謂我為弟？離棄恩情，絕群女望。
T01n0006_p0186b14(01)║願聞天王，所以戒之，正心行慈，
T01n0006_p0186b15(07)║為之奈何？我等亦願，相率修之。』王曰：『慈心正行，不墮諸漏，
T01n0006_p0186b16(00)║棄損貪欲，修德守淨，念生日少而命逝疾，
T01n0006_p0186b17(00)║人物輩非常，唯道為真，
T01n0006_p0186b18(08)║吾是以於諸象馬輿枰郡國小王婦女愛欲，一切遠離，不復繫意，
T01n0006_p0186b19(00)║欲自憂身。觀天地間，無生不終，
T01n0006_p0186b20(04)║諸弟各宜正心行慈，無以放恣墮諸漏也。』
T01n0006_p0186b21(05)║玉女寶乃抆淚言：『今天王約己自損，不欲墮漏，
T01n0006_p0186b22(04)║念生日少而命逝疾，潛居憂身，守修清淨，計諸人物，
T01n0006_p0186b23(01)║無生不終，違遠所有，不以污意，願奉明戒，
T01n0006_p0186b24(02)║不敢有忘。』王以慈心，答謝諸女，皆遣去。
T01n0006_p0186b25(04)║還升法殿入金交露枰。坐念慈心，都忘怨恨，
T01n0006_p0186b26(03)║無所嫉惡，進思大道，無量德行，普慈世間，
T01n0006_p0186b27(04)║而自約省己。復起入銀交露枰，坐念悲心，都忘怨恨，
T01n0006_p0186b28(00)║無所嫉惡，進思大道，無量德行，普悲世間，
T01n0006_p0186b29(01)║而自約省己。復起入水精交露枰，坐念喜心，
T01n0006_p0186c01(00)║都忘怨恨，無所嫉惡，進思大道，無量德行，
T01n0006_p0186c02(01)║普和世間，而自約省己。復起入琉璃交露枰，
T01n0006_p0186c03(00)║坐念護心，都忘怨恨，無所嫉惡，進思大道，
T01n0006_p0186c04(01)║無量德行，一切欲護，而自約省。
T01n0006_p0186c05(06)║以惟行此四大梵行，卻愛欲意，多修清淨。王行如是，
T01n0006_p0186c06(03)║便得自在，死時安隱，身無痛痒，
T01n0006_p0186c07(07)║譬如力士美飯一餐之頃，魂神逝生第七梵天。　「時，
T01n0006_p0186c08(05)║轉輪王大快見者，則故世我身也。如是，阿難！誰能知此，
T01n0006_p0186c09(01)║昔我宿命，作轉輪王自然七寶，行正法有四德，
T01n0006_p0186c10(00)║常能不貪。彼時，拘夷城傍行四百八十里，
T01n0006_p0186c11(01)║皆在天王城中。吾前是時，又為剎利王，
T01n0006_p0186c12(03)║已六投骨於此地中，并彼為七。今得作佛，已斷生死，
T01n0006_p0186c13(00)║從是已後，不復造身。我亦一切皆已周竟，
T01n0006_p0186c14(01)║現於東方南方西方北方，隨方教化，三月輒移，
T01n0006_p0186c15(00)║終措骨此。」
T01n0006_p0186c16(00)║賢者阿難白佛言：「佛滅度後，當作何葬？」　佛言：
T01n0006_p0186c17(00)║「汝默，梵志居士，自樂為之。」　又問：「梵志居士，
T01n0006_p0186c18(00)║為葬法當云何？」　佛言：「當如轉輪王法，
T01n0006_p0186c19(03)║用新劫波錦纏身體已，以五百張[疊*毛]次如纏之，
T01n0006_p0186c20(01)║內身金棺，灌以麻油澤膏畢，舉金棺，
T01n0006_p0186c21(04)║置於第二大鐵槨中，眾香[卄/積]上，而闍維之。訖收舍利，
T01n0006_p0186c22(00)║於四衢道，立塔起廟，表剎懸繒，奉施華香，
T01n0006_p0186c23(01)║拜謁禮事，是為轉輪王之葬法也。」　佛敕阿難：
T01n0006_p0186c24(02)║「汝行入城，告諸華氏，佛中夜當滅度，所欲施作，
T01n0006_p0186c25(00)║當曼時為，無從後悔；欲面從佛得開解者，
T01n0006_p0186c26(00)║宜及是時。」即受教行，入拘夷城。
T01n0006_p0186c27(05)║見五百諸華氏，慕會議語，阿難報諸尊者：「佛夜半當滅度，
T01n0006_p0186c28(00)║所欲施作，當曼時為，無從後悔；
T01n0006_p0186c29(04)║欲面從佛得開解者，宜及時行。」眾人皆驚，而悲歎言：
T01n0006_p0187a01(02)║「何其大駛！佛取泥洹。何其大疾！
T01n0006_p0187a02(03)║世間眼滅。」哀慟之聲聞于宮中。　王遣太子并諸華氏，
T01n0006_p0187a03(00)║各將家屬，俱詣雙樹。到白阿難：「欲前禮問。」
T01n0006_p0187a04(01)║阿難入啟：「太子阿晨，與諸豪姓家屬，
T01n0006_p0187a05(04)║俱來受三自歸，不遠是夜。」佛請入，
T01n0006_p0187a06(08)║即皆前稽首畢一面坐。太子言：「佛身滅度，何其太疾。」佛報言：
T01n0006_p0187a07(00)║「吾本已說，世間非真，無可樂者，凡人貪壽，
T01n0006_p0187a08(00)║思戀五欲，惑而無利，但增生死，更苦無量。
T01n0006_p0187a09(00)║今我為佛，以得自然無欲，於此又宜自勉，
T01n0006_p0187a10(00)║天下智者，常願見佛，樂聞經法，已有是意，
T01n0006_p0187a11(00)║當務立信、立戒、布施、多聞廣學、智慧，
T01n0006_p0187a12(03)║建此五志以離垢慳，然則世世當受富貴，
T01n0006_p0187a13(03)║名譽遠聞，生天安樂，可得泥洹。」佛說已，
T01n0006_p0187a14(04)║太子及諸華氏，皆作禮去。　於是，
T01n0006_p0187a15(09)║王與國中男女大小十四萬眾，以人定時，出詣雙樹，到白阿難，
T01n0006_p0187a16(01)║請見受誨，前啟佛請入。王將國中賢善者，
T01n0006_p0187a17(02)║進稽首畢一面坐，前無燈火，佛放頂光照二千里。
T01n0006_p0187a18(00)║佛言：「勞苦大王與群臣來。」王曰：「佛當滅度，
T01n0006_p0187a19(00)║有何敕誡？」佛報王：「自我得佛四十九歲，
T01n0006_p0187a20(01)║所說經戒一切具悉，王國賢才，皆已採取。」
T01n0006_p0187a21(01)║王與群臣，慘然皆悲。佛告王：「自古已來，
T01n0006_p0187a22(02)║天神人物，無生不死，死而不滅，唯泥洹快。
T01n0006_p0187a23(02)║王胡為啼？但當念善，改往修來，以政治國，
T01n0006_p0187a24(02)║無加卒暴，厚待賢良，赦宥小過，務行四恩，
T01n0006_p0187a25(02)║以綏眾心。何等四？一當布施給護不足，
T01n0006_p0187a26(04)║二當仁愛視民如子，三當利人化以善正，
T01n0006_p0187a27(04)║四當同利與下共歡。王如是者常得其福。我宿命時，
T01n0006_p0187a28(01)║行此四恩，積無數世，故得作佛，初得佛已，
T01n0006_p0187a29(02)║見泥洹喜。」自說頌曰：
T01n0006_p0187b01(00)║「今覺佛極尊，　　捨婬淨無漏，
T01n0006_p0187b02(00)║智為天人導，　　從者得喜豫。
T01n0006_p0187b03(00)║夫福報至快，　　妙願志皆成，
T01n0006_p0187b04(00)║勇疾得上脫，　　吾將逝泥洹。」
T01n0006_p0187b05(00)║王與來者，皆起禮佛，遶三匝而去。
T01n0006_p0187b06(00)║是時城中，有老異學，年百二十，名曰須跋，
T01n0006_p0187b07(00)║聞佛夜半當取滅度，自念：「吾有法望之疑，
T01n0006_p0187b08(01)║常願瞿曇一解，我意當及。」是時即起，
T01n0006_p0187b09(03)║自力行到雙樹，白阿難言：「吾聞瞿曇，期在夜半，
T01n0006_p0187b10(01)║請見決疑。」阿難言：「止！止！須跋！無擾佛也。」
T01n0006_p0187b11(02)║須跋固請至再三曰：「吾聞佛為如來、至真、正諦覺、
T01n0006_p0187b12(00)║明行成已、善逝、世間解、無上士、導法御、
T01n0006_p0187b13(02)║天人師，號佛、眾祐，甚難遭值，如漚曇華，
T01n0006_p0187b14(03)║百千萬世時時一有，願一見折所疑。」
T01n0006_p0187b15(05)║阿難以為勞擾如來，故不欲通。佛神心徹聽，清淨過人，
T01n0006_p0187b16(00)║從裏知之，即敕阿難：「勿禁止，聽使入，
T01n0006_p0187b17(02)║是為最後當度異學須跋者也。」須跋得入，
T01n0006_p0187b18(02)║忻然悅豫，善心生焉，見佛歡喜，禮問恭辭，
T01n0006_p0187b19(02)║氣重揖讓畢一面住，白佛言：「欲有所問，
T01n0006_p0187b20(03)║豈有閑暇，一決其疑？」佛言：「便問，恣汝所欲，
T01n0006_p0187b21(03)║聞可得解。」　須跋問曰：「今世學者，各自稱師，
T01n0006_p0187b22(03)║有古龜氏，有無失氏，有志行氏，有白鷺子氏，
T01n0006_p0187b23(02)║有延壽氏，有計金樊氏，有多積願氏，有尼犍子，
T01n0006_p0187b24(00)║彼八子者，有所述乎，自知之也。」　佛告須跋：
T01n0006_p0187b25(00)║「彼與佛異，子曹自作貪生猗想，以邪之道，
T01n0006_p0187b26(00)║一曰邪見，不知今世後世，所作自得，
T01n0006_p0187b27(02)║好以卜占享祀求福。二曰邪思，念在愛欲，
T01n0006_p0187b28(02)║有諍怒心。三曰邪言，虛偽諂諛，佞讒綺語。
T01n0006_p0187b29(02)║四曰邪行，殺生貪取，有婬[女*失]意。五曰邪命，
T01n0006_p0187c01(01)║求利衣食，不以正道。六曰邪治，惡不能止，
T01n0006_p0187c02(01)║善不能行。七曰邪志，志貪常樂，痛身謂淨。
T01n0006_p0187c03(01)║八曰邪定，專意所望，不見出要。如是須跋！
T01n0006_p0187c04(01)║昔我出家，十有二年，道成得佛，開說經法，
T01n0006_p0187c05(00)║但五十載，自從捨家，有戒、有定、有慧、有解、
T01n0006_p0187c06(00)║得度知見，說正道者，唯佛沙門，非凡異也。
T01n0006_p0187c07(00)║吾本所履，有八真道，第一沙門，亦從是得，
T01n0006_p0187c08(00)║二三至四，皆從是成，若不見此八真道者，
T01n0006_p0187c09(00)║彼為不得沙門四道。所謂八真道者，
T01n0006_p0187c10(02)║一為正見，見今世後世，作善有福，為惡得殃，
T01n0006_p0187c11(01)║知苦知習，滅行得道。二為正思，思樂出家，
T01n0006_p0187c12(00)║去諍怒心。三為正言，言諦至誠，柔軟忠信。
T01n0006_p0187c13(00)║四為正行，不殺不邪，無有婬心。五為正命，
T01n0006_p0187c14(00)║求利衣食，以道不邪。六為正治，抑制惡行，
T01n0006_p0187c15(00)║發起善意。七為正志，志惟四觀身痛意法，
T01n0006_p0187c16(00)║解非常苦非身非淨。八為正定，一向無為，
T01n0006_p0187c17(00)║成四禪行，沙門梵志，履此八正，乃成四道，
T01n0006_p0187c18(00)║能師子吼，我賢弟子，行無放逸世間意滅，
T01n0006_p0187c19(00)║故得羅漢。」　於是須跋，謂阿難言：「快哉賢者，
T01n0006_p0187c20(01)║是利弘美，寔未曾有。蓋上弟子，得值此者，
T01n0006_p0187c21(01)║不亦妙乎。今受聖恩，乃聞是法，願得捨家，
T01n0006_p0187c22(01)║受成就戒。」　阿難白佛：「異學須跋！
T01n0006_p0187c23(05)║願受眾祐自然法律，捨家就戒沙門之行。」
T01n0006_p0187c24(06)║　佛以可其就戒之志曰：「是吾未後得證見淨者，
T01n0006_p0187c25(04)║異學須跋也。」即授戒為比丘，一心受不放逸，
T01n0006_p0187c26(03)║以健制以志惟以斷卻，如所欲下鬚髮被袈裟，
T01n0006_p0187c27(02)║以家之信離家，為道得法，意具淨行，自知作證，
T01n0006_p0187c28(00)║成解究暢，為行如應，已意通知。
T01n0006_p0187c29(04)║賢者須跋已度世得應真，坐自念：「吾不能待佛般泥洹。」
T01n0006_p0188a01(00)║便先滅度，而佛後焉。
T01n0006_p0188a02(00)║彼時，佛告諸比丘：「我滅度後，
T01n0006_p0188a03(06)║儻有如此外學他術在異生輩，欲棄束髮來踐法渚，
T01n0006_p0188a04(02)║沐浴清化，捨家就戒，當聽可彼以為沙門。
T01n0006_p0188a05(03)║何則？用彼有大意故。當先誡之三月，
T01n0006_p0188a06(04)║知能自損用心與不？若言行相應者，為能捨罪，
T01n0006_p0188a07(02)║先授十戒，三年無失，乃與二百五十戒；
T01n0006_p0188a08(03)║其十戒為本，二百四十戒為禮節威儀。能行此者，
T01n0006_p0188a09(01)║諸天代喜。又凡悕望受律就戒作沙門者，
T01n0006_p0188a10(01)║有四因緣，皆有慕樂近道之意，我滅度後，
T01n0006_p0188a11(01)║或離縣官，求作沙門；或年老耆，求作沙門；
T01n0006_p0188a12(01)║或貧困劣，求作沙門；或習正行，求作沙門。
T01n0006_p0188a13(01)║若夫賢才習正，耆老貧困，及離縣官，
T01n0006_p0188a14(03)║來為道者，其於衣食，趣得而已；受誦法言，
T01n0006_p0188a15(03)║如有梵行，可得久住，猶為從是令多人安多人得度，
T01n0006_p0188a16(00)║世間得依，利諸天人，是故曰從法者，
T01n0006_p0188a17(02)║現世得安，現世得解，當善諦受。
T01n0006_p0188a18(06)║彼為何法令現世安得解度者？謂佛所說十二部經：一文，
T01n0006_p0188a19(00)║二歌，三記，四頌，五譬喻，六本記，七事解，
T01n0006_p0188a20(00)║八生傳，九廣博，十自然，十一道行，
T01n0006_p0188a21(03)║十二兩現，是名為法。若以奉持，護如法者，
T01n0006_p0188a22(03)║即現世安，可得解度，但當諦受，護持諷誦，
T01n0006_p0188a23(03)║正心思惟，令清淨道，得以久住。汝諸弟子，
T01n0006_p0188a24(03)║當自勗勉，無以懈慢，謂佛已去，莫可歸也。
T01n0006_p0188a25(03)║必承法教，常用半月，望晦講戒，六齋之日，
T01n0006_p0188a26(03)║高座誦經，歸心於經，令如佛在。又族姓子族姓女，
T01n0006_p0188a27(00)║所當追念，為有四事：
T01n0006_p0188a28(08)║一曰佛為菩薩初下生時，二曰佛始得道妙正覺時，
T01n0006_p0188a29(04)║三曰上頭說經轉法輪時，
T01n0006_p0188b01(11)║四曰棄所受餘無為之情般泥洹時。當論思此，念佛生時，福德如是；
T01n0006_p0188b02(01)║佛得道時，神力如是；轉法輪時，度人如是；
T01n0006_p0188b03(01)║將滅度時，遺法如是。次中末時，有思念此，
T01n0006_p0188b04(00)║起意行者，皆生天上。若以受此而有疑望，
T01n0006_p0188b05(00)║非意在佛及法聖眾，苦習盡道，汝諸比丘，
T01n0006_p0188b06(00)║當解所問令如我在，
T01n0006_p0188b07(09)║為以是語面所問佛亦真弟子，自所問告及從我解說之。」
T01n0006_p0188b08(03)║　賢者阿難，在後扇佛，應曰：「唯諾，皆已願樂，
T01n0006_p0188b09(02)║無一比丘有疑非意於佛法眾四諦者也。」
T01n0006_p0188b10(03)║　佛語阿難：「其已願樂如來正化，
T01n0006_p0188b11(07)║於佛法眾苦習盡道，無所疑者，當棄貪欲慢悷之心，
T01n0006_p0188b12(02)║遵承佛教，以精進受，默惟道行，
T01n0006_p0188b13(06)║是為最後佛之遺令，必共順之。汝諸比丘，觀佛儀容，
T01n0006_p0188b14(01)║難復得睹，卻後一億四千餘歲，
T01n0006_p0188b15(06)║乃當復有彌勒佛耳，難常遇也。天下有漚曇缽，不華而實，
T01n0006_p0188b16(00)║若其生華，則世有佛。佛為世間日，
T01n0006_p0188b17(03)║恒憂除眾冥，自我為聖師，年至七十九，所應作者，
T01n0006_p0188b18(00)║亦已究暢，汝其勉之，夜已半矣。」
T01n0006_p0188b19(00)║於是佛作一禪之思惟，通第一禪，
T01n0006_p0188b20(03)║又起二禪之思惟，通第二禪，又起三禪之思惟，
T01n0006_p0188b21(00)║通第三禪，又起四禪之思惟，通第四禪；
T01n0006_p0188b22(01)║又起空無際之思惟，通空無際，
T01n0006_p0188b23(05)║又起識無量之思惟，通識無量，又起無所用之思惟，
T01n0006_p0188b24(00)║通無所用，又起不想入之思惟，通不想入；
T01n0006_p0188b25(00)║又起想知滅之思惟，通想知滅。是時阿難，
T01n0006_p0188b26(00)║問阿那律：「佛已滅度耶？」答言：「末也。
T01n0006_p0188b27(03)║佛方思念想知滅之思惟。」阿難言：「昔聞佛說，
T01n0006_p0188b28(01)║從四禪思惟，至於無知棄所受餘無為之情，
T01n0006_p0188b29(01)║乃般泥曰。」　時，佛捨想知滅還思不想入，
T01n0006_p0188c01(02)║捨不想入思無所用，捨無所用思識無量，
T01n0006_p0188c02(03)║捨識無量思空無際；捨空無際思第四禪，
T01n0006_p0188c03(04)║捨於四禪思第三禪，捨於三禪思第二禪，
T01n0006_p0188c04(05)║捨於二禪思第一禪；從一禪思復至三禪，
T01n0006_p0188c05(06)║便從四禪反於無知棄所受餘泥洹之情，便般泥洹。
T01n0006_p0188c06(03)║　當此之時，地大震動，諸天龍神，側塞空中，
T01n0006_p0188c07(02)║散華如雨，莫不歎慕，而來供養。時，第二天帝釋，
T01n0006_p0188c08(00)║下說頌曰：
T01n0006_p0188c09(00)║「陰行無有常，　　但為興衰法，
T01n0006_p0188c10(00)║生者無不死，　　佛滅之為樂。」
T01n0006_p0188c11(00)║第七梵天下說頌曰：
T01n0006_p0188c12(00)║「妙哉佛已棄，　　一切世間猗，
T01n0006_p0188c13(00)║廣遺清淨教，　　三界中無比，
T01n0006_p0188c14(00)║神真力無畏，　　光明滅於茲。」
T01n0006_p0188c15(00)║賢者阿那律說頌曰：
T01n0006_p0188c16(00)║「佛已無為住，　　不用出入息，
T01n0006_p0188c17(00)║本由自然來，　　靈耀於是沒。
T01n0006_p0188c18(00)║意淨無所著，　　為人受斯疾，
T01n0006_p0188c19(00)║施惠教已遍，　　乃退歸寂滅。
T01n0006_p0188c20(00)║惟茲遇佛者，　　莫不蒙恩澤，
T01n0006_p0188c21(00)║今已淪清虛，　　求了時復出。」
T01n0006_p0188c22(00)║是時諸比丘，皆騷擾徘徊呼言：「駃哉！
T01n0006_p0188c23(02)║佛般泥曰。一何疾哉！世間眼滅。」中有憂歎，
T01n0006_p0188c24(01)║自悲念世間苦，不得是道；
T01n0006_p0188c25(08)║中有尸視惟心猗有從因緣起，以作復作，受非常苦，生輒有死，
T01n0006_p0188c26(00)║死則復生，生死往來，精神不滅，莫致是處。
T01n0006_p0188c27(00)║賢者阿那律言：「止！止！阿難！曉眾比丘，
T01n0006_p0188c28(03)║上天見此以為荒迷；
T01n0006_p0188c29(12)║安有捨家入自然律而不能用法利自解？」阿難拭淚而問：「上有幾天？」答曰：
T01n0006_p0189a01(02)║「從威耶越，至漚荼廟，及熙連河四百八十里，
T01n0006_p0189a02(01)║諸天充滿，無有空缺。徘徊騷擾，皆言：『駃哉！
T01n0006_p0189a03(01)║佛般泥曰。亦大疾哉！世間眼滅。』中有憂歎，
T01n0006_p0189a04(01)║自悲念世間苦，貪欲所蔽，不見斯道；或相曉言：
T01n0006_p0189a05(00)║『佛說生死本從緣起，意作復作，受非常苦，
T01n0006_p0189a06(01)║生輒有死，死則復生，識隨行走，莫知泥洹。
T01n0006_p0189a07(01)║佛已度世，宜各精進，夜至過半。』」
T01n0006_p0189a08(05)║阿那律令阿難入告城中：「佛已滅度，所欲施作，
T01n0006_p0189a09(03)║宜及時為。」　阿難入告城中，諸華聞之，莫不驚愕，
T01n0006_p0189a10(01)║踊躄悲言：「何其駃乎！佛般泥曰。何其疾乎！
T01n0006_p0189a11(00)║世間眼滅。」舉城中相會聚，奉持華香，
T01n0006_p0189a12(02)║詣佛舍利，稽首作禮，承事供養，共問阿難：
T01n0006_p0189a13(04)║「葬法云何？」答如教說，轉輪王法，佛當復勝。
T01n0006_p0189a14(03)║諸豪姓言：「寧可假期七日，欲奉伎樂華香燈燭，
T01n0006_p0189a15(02)║展我曹心。」阿難答言：「恣聽所欲。」諸華即共作，
T01n0006_p0189a16(00)║黃金甖，黃金輿床，黃金棺，為鐵槨，
T01n0006_p0189a17(03)║具新劫波錦五百張[疊*毛]。是時四面人眾，
T01n0006_p0189a18(04)║周滿四百八十里中，皆齎伎樂華香，來詣雙樹，
T01n0006_p0189a19(03)║共舉佛身，置黃金床上，而以伎樂，禮事供養。
T01n0006_p0189a20(00)║於是諸華選眾童男，使扶持輿床，
T01n0006_p0189a21(03)║欲至漚荼神地，如闍維之，
T01n0006_p0189a22(10)║而諸童子不能得前近佛舁床；又復更進，至于再三，了不得持。
T01n0006_p0189a23(01)║賢者阿那律語阿難言：「所以不得舁佛床者，
T01n0006_p0189a24(01)║是諸天意，欲使諸華童子，倚床左面，
T01n0006_p0189a25(03)║諸天右面，國人隨後，共舉床入東城門，遍住城中，
T01n0006_p0189a26(00)║施天樂供養訖，出西城門，置漚荼地，
T01n0006_p0189a27(02)║累積眾香乃闍維之。」阿難言：「諾。敬如天願。」
T01n0006_p0189a28(02)║以告諸華，皆曰敬從。
T01n0006_p0189a29(10)║即使諸僮左面屬若干種繒，繫床左角，
T01n0006_p0189b01(12)║天於右面屬諸天繒繫床右角而綍之，餘無數天，於虛空中，散天雜華，
T01n0006_p0189b02(01)║而雨澤香。　是時，婆賢大臣，與拘夷大臣議，
T01n0006_p0189b03(02)║欲以人樂讚紹天樂俱送舍利，即如所議，
T01n0006_p0189b04(02)║徐行入東城門，周遍城中，
T01n0006_p0189b05(06)║四衢道里巷處處住，施華香伎樂，出西城門，到漚荼地，
T01n0006_p0189b06(01)║持劫波錦纏佛身體，五百張[疊*毛]，次纏千過，
T01n0006_p0189b07(01)║麻油澤膏，灌滿金棺，已內佛身，舉黃金棺，
T01n0006_p0189b08(01)║置鐵槨中。庫藏既殯，積眾香畢，漚蘇大臣，
T01n0006_p0189b09(01)║執火而欲燃佛，積火至輒滅，三進不然。
T01n0006_p0189b10(02)║賢者阿那律語阿難言：「火所以不然者，是諸天意。
T01n0006_p0189b11(00)║見大迦葉，將五百眾，從波旬來，已在半道，
T01n0006_p0189b12(01)║欲面禮佛故，使火不燃耳。」阿難言：「諾。
T01n0006_p0189b13(03)║敬如天願。」　是時，有異道士，名阿夷維，見佛滅度，
T01n0006_p0189b14(01)║得天曼那羅華，去至半道，迦葉見之就車問：
T01n0006_p0189b15(02)║「子知我所事聖師佛乎？」即答言：「我舉知之，
T01n0006_p0189b16(01)║般泥曰已七日，天人普會供養其身，
T01n0006_p0189b17(03)║吾從彼來，得此天華。」於是迦葉悵然不樂。
T01n0006_p0189b18(03)║五百比丘中，有徘徊騷擾仰天呼怨：「佛般泥曰，
T01n0006_p0189b19(01)║一何巨疾！世間眼滅。」中有憂歎悲傷，
T01n0006_p0189b20(03)║念世間苦，為恩愛縛，不見斯道。迦葉曉言：
T01n0006_p0189b21(04)║「諸賢者釋憂，當知有身皆從緣起，心作復作，
T01n0006_p0189b22(03)║致非常苦，生者輒死，死則有生，五道無安，
T01n0006_p0189b23(03)║唯泥洹樂。未得道者，當求法利，
T01n0006_p0189b24(07)║捨有為無所會則得矣，攝衣疾行可見佛身。」
T01n0006_p0189b25(06)║其眾中有名檀頭者，亦釋家子與佛同出，止諸比丘言：
T01n0006_p0189b26(02)║「何為復憂，我曹從今已得自在，彼老常言：
T01n0006_p0189b27(03)║『當應行是，不應行是。』今彼長逝不甚往耶？」
T01n0006_p0189b28(02)║迦葉不悅。行到雙樹至睹佛積，謂阿難言：
T01n0006_p0189b29(03)║「及未闍維，請見佛身。」阿難對曰：「佛身已纏，
T01n0006_p0189c01(02)║淹用麻油，藏在金棺，外積眾香，匝灌澤膏，
T01n0006_p0189c02(02)║雖未闍維，固已難見。」迦葉請至三，阿難答如初，
T01n0006_p0189c03(00)║以為佛身難復得見。
T01n0006_p0189c04(09)║於是佛尸從重棺裏雙出兩足，一切見者莫不歡喜，迦葉稽首作禮，
T01n0006_p0189c05(00)║見佛足上而有異色，仰問阿難：「佛身金色，
T01n0006_p0189c06(00)║是何故異？」阿難答言：「有羸老母，稽首佛足，
T01n0006_p0189c07(00)║墮淚其上，故異色耳。」大迦葉又不悅，
T01n0006_p0189c08(02)║乃喟然讚頌曰：
T01n0006_p0189c09(00)║「彼為滅不生，　　不復受老死，
T01n0006_p0189c10(00)║亦為不復會，　　無有相逢憎。
T01n0006_p0189c11(00)║本已捨恩愛，　　不為別離憂，
T01n0006_p0189c12(00)║當為求方便，　　令致得是處。
T01n0006_p0189c13(00)║佛為五陰淨，　　已斷不復有，
T01n0006_p0189c14(00)║亦又不為為，　　有受是五陰。
T01n0006_p0189c15(00)║苦為已畢盡，　　有本亦已除，
T01n0006_p0189c16(00)║當仂求方便，　　令得如是安。
T01n0006_p0189c17(00)║佛已斷世間，　　愛欲一切解，
T01n0006_p0189c18(00)║亦為悉能忍，　　得離諸患難。
T01n0006_p0189c19(00)║為已自安隱，　　亦致天下安，
T01n0006_p0189c20(00)║當為稽首是，　　永得度三界。
T01n0006_p0189c21(00)║佛所說經戒，　　為世間最明，
T01n0006_p0189c22(00)║已廣現正道，　　審諦無所疑。
T01n0006_p0189c23(00)║亦遍活天下，　　令得度老死，
T01n0006_p0189c24(00)║諸得值佛者，　　誰不受弘恩。
T01n0006_p0189c25(00)║譬月照於夜，　　為除陰冥闇，
T01n0006_p0189c26(00)║如日照於晝，　　能使天下明。
T01n0006_p0189c27(00)║亦如電光現，　　為暫照厚雲，
T01n0006_p0189c28(00)║佛明一時出，　　都已明三界。
T01n0006_p0189c29(00)║一切所名河，　　無過崑崙河，
T01n0006_p0190a01(00)║一切名大水，　　亦為無過海。
T01n0006_p0190a02(00)║一切星宿中，　　月為第一明，
T01n0006_p0190a03(00)║佛為世間導，　　天上天下尊。
T01n0006_p0190a04(00)║佛所以度世，　　福施已周匝，
T01n0006_p0190a05(00)║所說教戒行，　　在在悉分明。
T01n0006_p0190a06(00)║亦以法流布，　　弟子樂受行，
T01n0006_p0190a07(00)║令天人鬼神，　　龍敬承行禮。」
T01n0006_p0190a08(00)║迦葉說已，稽首佛足，遶積三匝，卻住一面。
T01n0006_p0190a09(00)║諸比丘、比丘尼、清信士、清信女，天、龍、鬼神王、
T01n0006_p0190a10(00)║天樂神、質諒神、金翅鳥神、愛欲神、蛇軀神，
T01n0006_p0190a11(00)║各前稽首佛足，遶積三匝，一面住畢。
T01n0006_p0190a12(02)║於是佛積不燒自燃。賢者阿難，時說頌曰：
T01n0006_p0190a13(00)║「佛以中外淨，　　為梵世之身，
T01n0006_p0190a14(00)║本乘精神下，　　而今措於是。
T01n0006_p0190a15(00)║錦纏[疊*毛]千過，　　不用衣著軀，
T01n0006_p0190a16(00)║亦不以浣濯，　　如一淨鮮明。」
T01n0006_p0190a17(00)║至終其夜，佛積燒盡，自然生四樹：
T01n0006_p0190a18(03)║蘇禪尼樹、迦維屠樹、阿世鞮樹、尼拘類樹。
T01n0006_p0190a19(03)║國諸豪姓，共撿佛骨，盛滿黃金甖，置于輿床，
T01n0006_p0190a20(01)║舁入城中著大殿上，共作伎樂，
T01n0006_p0190a21(06)║散華燒香禮事供養。時，波旬國諸華氏、可樂國諸拘鄰、
T01n0006_p0190a22(00)║有衡國諸滿離、神州國諸梵志、
T01n0006_p0190a23(04)║維耶國諸離揵，聞佛止雙樹般泥曰，各嚴四種兵，
T01n0006_p0190a24(01)║象兵馬兵車兵步兵，到拘夷止城外，遣使者言：
T01n0006_p0190a25(00)║「聞佛眾祐止此滅度，彼亦我師，敬慕之心，
T01n0006_p0190a26(01)║並來從君，請佛骨分，欲還本土，立起塔廟。」
T01n0006_p0190a27(01)║拘夷王言：「佛自來此，我當供養，遠苦諸君，
T01n0006_p0190a28(01)║舍利分不可得。」赤澤國諸釋氏，亦嚴四兵，
T01n0006_p0190a29(01)║來到報言：「聞佛眾祐止此滅度，
T01n0006_p0190b01(05)║是釋聖雄出自我親，實我諸父，敬慕之心，來請骨分，
T01n0006_p0190b02(01)║還立塔廟。」王答如初，不肯與分。
T01n0006_p0190b03(05)║摩竭王阿闍世，又嚴四兵，度河津來，
T01n0006_p0190b04(07)║使梵志毛蹶入問消息，致慇懃言：「吾本宿夜，信心友汝，
T01n0006_p0190b05(01)║無取無諍，今佛眾祐止此滅度，
T01n0006_p0190b06(06)║是三界尊實我所天，敬慕之心，來請骨分，汝其與我，
T01n0006_p0190b07(02)║則我與汝所有重寶，願終共之。」王答曰：
T01n0006_p0190b08(04)║「佛自來此，我當供養，謝汝大王，舍利分不可得也。」
T01n0006_p0190b09(00)║於是毛蹶，聚眾人作頌告言：
T01n0006_p0190b10(00)║「今各撰躬，　　遠來拜首，
T01n0006_p0190b11(00)║謙遜求分；　　如我不與，
T01n0006_p0190b12(00)║舉止動眾，　　四兵在此，
T01n0006_p0190b13(00)║義言不用，　　必命相底。」
T01n0006_p0190b14(00)║拘夷國人，亦答頌曰：
T01n0006_p0190b15(00)║「遠勞諸君，　　辱屈拜手，
T01n0006_p0190b16(00)║佛來遺形，　　不敢相許。
T01n0006_p0190b17(00)║如欲舉眾，　　吾斯亦有，
T01n0006_p0190b18(00)║俱命相底，　　則未為恐。」
T01n0006_p0190b19(00)║梵志毛蹶，曉眾人言：「諸君皆宿夜承佛嚴教，
T01n0006_p0190b20(00)║日誦法言，心服仁化；一切眾生，尚念欲安，
T01n0006_p0190b21(00)║且佛大慈故，燒形遺骨，欲廣祐天下，
T01n0006_p0190b22(03)║何宜當為毀本惠意，舍利現在但當分耳。」眾咸稱善，
T01n0006_p0190b23(00)║皆詣舍利，稽首畢一面住，乃共使毛蹶分之。
T01n0006_p0190b24(00)║於是毛蹶持一甖受石許，蜜塗其裏，
T01n0006_p0190b25(03)║分為八分已，白眾言：「吾既敬佛，亦嘉眾意，
T01n0006_p0190b26(03)║願得著甖舍利，歸起塔廟。」皆言智哉，是為知時，
T01n0006_p0190b27(02)║即共聽與。又有梵志，名溫違，白眾人言：
T01n0006_p0190b28(04)║「竊慕善意，乞地燋炭，歸起塔廟。」皆言與之。
T01n0006_p0190b29(03)║後有衡國異道士，求得地灰。
T01n0006_p0190c01(09)║於時八國得佛八分舍利，各還起塔，皆甚嚴好。梵志毛蹶，
T01n0006_p0190c02(03)║種邑道人大溫違，還俾賁邑，衡國道士得地灰，
T01n0006_p0190c03(01)║歸皆起塔廟。舍利八分有八塔，第九甖塔，
T01n0006_p0190c04(02)║第十炭塔，第十一灰塔。　佛從四月八日生，
T01n0006_p0190c05(02)║四月八日捨家出，四月八日得佛道，
T01n0006_p0190c06(05)║四月八日般泥洹，皆以佛星出時，此時百草華英，
T01n0006_p0190c07(02)║樹木繁盛。佛已般泥洹，天下光明滅，
T01n0006_p0190c08(04)║十方諸天神，莫不自歸佛。
T01n0006_p0190c09(00)║既分舍利，又為遠方諸四輩弟子，未悉聞故，
T01n0006_p0190c10(00)║留九十日，乃起塔廟；諸來國王，豪姓人民，
T01n0006_p0190c11(00)║家屬僕從，皆齋戒九十日。在所遠方，
T01n0006_p0190c12(02)║四輩弟子眾，普會拘夷，共問阿難：「於何起塔？」
T01n0006_p0190c13(01)║阿難答言：「當出去城四十里，
T01n0006_p0190c14(07)║於衛致鄉四衢道中作塔廟。」拘夷豪姓，共作[番*瓦][古*瓦]石墼，
T01n0006_p0190c15(03)║縱廣三尺，集用作塔，高及縱廣，皆丈五尺，
T01n0006_p0190c16(03)║藏黃金甖，舍利於其中置，立長表法輪，枰蓋懸繒，
T01n0006_p0190c17(00)║燃燈華香伎樂，禮事供養，舉國人民，
T01n0006_p0190c18(03)║得共興福。　大迦葉、阿那律、眾比丘會共議：
T01n0006_p0190c19(03)║「一日三十萬眾，及諸國豪姓群臣，得值佛時，
T01n0006_p0190c20(01)║敬意行福，終皆當生第四天上，
T01n0006_p0190c21(06)║與彌勒會而得解脫。拘夷國王，當生第十二水音天上，
T01n0006_p0190c22(01)║至彌勒作佛時，當下為佛造立精舍，
T01n0006_p0190c23(04)║勝今給孤獨園。」阿難問大迦葉：
T01n0006_p0190c24(10)║「拘夷王何以不於彌勒佛求應真道？」答言：「是王未厭生死苦故，
T01n0006_p0190c25(01)║未厭苦者不得應真。」阿難言：「我已患厭身苦，
T01n0006_p0190c26(00)║不得離世間，奚不得道？」迦葉答言：
T01n0006_p0190c27(04)║「汝但持戒，不行身觀，坐猗生死飯食想，
T01n0006_p0190c28(03)║而生死行未休故也。」　至九十日，大迦葉、阿那律、
T01n0006_p0190c29(01)║眾比丘會共議：「佛十二部經，有四阿含，
T01n0006_p0191a01(02)║獨阿難侍佛久，佛之所說，阿難志諷，
T01n0006_p0191a02(03)║當從書受，恐其未得道，尚有貪心，
T01n0006_p0191a03(06)║欲持舊事詰責阿難，與設高座，三上三下，如是者，
T01n0006_p0191a04(03)║可得誠實。」皆言大善。眾會坐定，直事比丘，
T01n0006_p0191a05(03)║逐阿難出，須臾又請，阿難入禮眾僧，未得道者，
T01n0006_p0191a06(01)║皆為之起。直事比丘，處著中央高座，
T01n0006_p0191a07(03)║於是讓言：「此非阿難座。」眾比丘言：「用佛經故，
T01n0006_p0191a08(02)║處汝高座，欲有所問。」阿難就座。眾僧問曰：
T01n0006_p0191a09(03)║「汝有大過，寧自知不？昔者佛言：『閻浮提樂。』
T01n0006_p0191a10(02)║汝奚不對？」直事比丘，敕阿難下。即下對言：
T01n0006_p0191a11(03)║「佛為不得自在，當須我言耶？」眾僧默然。
T01n0006_p0191a12(03)║直事比丘，又令阿難上。眾復問曰：「佛為汝說：
T01n0006_p0191a13(03)║『得四禪足者，可止一劫有餘。』汝何以嘿？」
T01n0006_p0191a14(03)║阿難下言：「佛說彌勒，當下作佛，始入法者，
T01n0006_p0191a15(03)║應從彼成；設自留者，如彌勒何？」僧又嘿然。
T01n0006_p0191a16(03)║阿難心怖，眾比丘言：「賢者當如法意具說佛經。」
T01n0006_p0191a17(01)║對曰：「唯然。」如是三上，阿難最後上言：
T01n0006_p0191a18(04)║「聞如是一時」，座中未得道者，皆垂泣言：「佛適說經，
T01n0006_p0191a19(00)║今何以疾。」　大迦葉即選眾中四十應真，
T01n0006_p0191a20(01)║從阿難受得四阿含：一中阿含，二長阿含，
T01n0006_p0191a21(00)║三增一阿含，四雜阿含。此四文者，
T01n0006_p0191a22(02)║一為貪婬作，二為喜怒作，三為愚癡作，
T01n0006_p0191a23(03)║四為不孝不師作。四阿含文，各六十疋素。
T01n0006_p0191a24(03)║眾比丘言：「用寫四文，當興行於天下。」故佛闍維處，
T01n0006_p0191a25(00)║自生四樹，遂相撿斂，分別書佛十二部經。
T01n0006_p0191a26(00)║戒律法具，其在千歲中，持佛經戒者，
T01n0006_p0191a27(02)║後皆會生彌勒佛所，當從彼解度生死履。
T01n0006_p0191a28(00)║般泥洹經卷下

本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.
