<a href="corpus_entry.php?uri=diamond-sutra-commentary-vasubandhu2.md">Text Information</a>

【經錄部類】〔般若部類〕〔釋經論部〕
【經文資訊】大正新脩大藏經 第二十五冊 No. 1511《金剛般若波羅蜜經論》CBETA 電子佛典 V1.14 普及版
# Taisho Tripitaka Vol. 25, No. 1511 金剛般若波羅蜜經論, CBETA Chinese Electronic Tripitaka V1.14, Normalized Version
T25n1511_p0786b19(00)║
T25n1511_p0786b20(00)║金剛般若波羅蜜經論卷中
T25n1511_p0786b21(00)║
T25n1511_p0786b22(00)║　　　　天親菩薩造
T25n1511_p0786b23(00)║　　　　元魏天竺三藏菩提流支譯
T25n1511_p0786b24(00)║經曰。佛言須菩提。如恒河中所有沙數。
T25n1511_p0786b25(02)║如是沙等恒河。於意云何。是諸恒河沙寧為多不。
T25n1511_p0786b26(00)║須菩提言。甚多世尊。但諸恒河尚多無數。
T25n1511_p0786b27(01)║何況其沙。佛言。須菩提。我今實言告汝。
T25n1511_p0786b28(03)║若有善男子善女人。以七寶滿爾所恒河沙數世界。
T25n1511_p0786b29(00)║以施諸佛如來。須菩提。於意云何。
T25n1511_p0786c01(04)║彼善男子善女人得福多不。須菩提言。甚多世尊。
T25n1511_p0786c02(02)║彼善男子善女人得福甚多。佛告須菩提。
T25n1511_p0786c03(03)║以七寶滿爾所恒河沙世界持用布施。
T25n1511_p0786c04(05)║若善男子善女人。
T25n1511_p0786c05(15)║於此法門乃至受持四句偈等為他人說。而此福德勝前福德。無量阿僧祇。
T25n1511_p0786c06(00)║論曰。前已說多福德譬喻。何故此中復說。
T25n1511_p0786c07(01)║偈言。
T25n1511_p0786c08(00)║　說多義差別　　亦成勝挍量
T25n1511_p0786c09(00)║　後福過於前　　故重說勝喻
T25n1511_p0786c10(00)║此義云何。前說三千世界譬喻明福德多。
T25n1511_p0786c11(01)║今重說無量三千世界故。何故不先說此喻。
T25n1511_p0786c12(01)║為漸化眾生令生信心上妙義故。
T25n1511_p0786c13(05)║又前未顯以何等勝功德能得大菩提故。
T25n1511_p0786c14(06)║以此喻成彼功德。是故重說勝喻。
T25n1511_p0786c15(00)║經曰。復次須菩提。隨所有處說是法門。
T25n1511_p0786c16(02)║乃至四句偈等。
T25n1511_p0786c17(13)║當知此處一切世間天人阿修羅皆應供養如佛塔廟。
T25n1511_p0786c18(09)║何況有人盡能受持讀誦此經。須菩提。
T25n1511_p0786c19(11)║當知是人成就最上第一希有之法。若是經典所在之處。則為有佛。
T25n1511_p0786c20(02)║若尊重似佛。爾時須菩提白佛言。世尊。
T25n1511_p0786c21(04)║當何名此法門。我等云何奉持。佛告須菩提。
T25n1511_p0786c22(04)║是法門名為金剛般若波羅蜜。以是名字汝當奉持。
T25n1511_p0786c23(01)║何以故。
T25n1511_p0786c24(15)║須菩提佛說般若波羅蜜則非般若波羅蜜。須菩提。於意云何。如來有所說法不。
T25n1511_p0786c25(01)║須菩提言。世尊。如來無所說法。須菩提。
T25n1511_p0786c26(03)║於意云何。三千大千世界所有微塵是為多不。
T25n1511_p0786c27(02)║須菩提言。彼微塵甚多。世尊。何以故。須菩提。
T25n1511_p0786c28(01)║是諸微塵。如來說非微塵是名微塵。
T25n1511_p0786c29(04)║如來說世界非世界是名世界。佛言。須菩提。於意云何。
T25n1511_p0787a01(00)║可以三十二大人相見如來不。須菩提言。
T25n1511_p0787a02(01)║不也世尊。何以故。
T25n1511_p0787a03(11)║如來說三十二大人相即是非相。是名三十二大人相。
T25n1511_p0787a04(00)║論曰。云何成彼勝福。偈言。
T25n1511_p0787a05(00)║　尊重於二處　　因習證大體
T25n1511_p0787a06(00)║　彼因習煩惱　　此降伏染福
T25n1511_p0787a07(00)║此義云何。尊重於二處者。一者所說處。
T25n1511_p0787a08(02)║隨何等處說此經。令生尊重奇特相故。
T25n1511_p0787a09(04)║二者能說人。隨何等人能受持及說。以尊重經論故。
T25n1511_p0787a10(01)║非七寶等。隨何處捨隨何人能捨。
T25n1511_p0787a11(05)║如是生敬重故。此法門與一切諸佛如來證法作勝因故。
T25n1511_p0787a12(00)║如經須菩提言世尊如來無所說法故。
T25n1511_p0787a13(02)║此義云何。無有一法唯獨如來說。餘佛不說故。
T25n1511_p0787a14(01)║彼珍寶布施福德是染煩惱因。
T25n1511_p0787a15(06)║以能成就煩惱事故。此因示現遠離煩惱因故。
T25n1511_p0787a16(05)║是故說地微塵喻如經須菩提是諸微塵。
T25n1511_p0787a17(06)║如來說非微塵是名微塵。如來說世界非世界是名世界故。
T25n1511_p0787a18(00)║何故如是說。彼微塵非貪等煩惱體。
T25n1511_p0787a19(03)║以是義故名為地微塵故。彼世界非煩惱染因界。
T25n1511_p0787a20(01)║是故說世界。此明何義。彼福德是煩惱塵染因。
T25n1511_p0787a21(00)║是故於外無記塵彼福德善根為近。
T25n1511_p0787a22(03)║何況此福德能成佛菩提故。
T25n1511_p0787a23(09)║及成就大丈夫相福德中勝故。是故受持演說此法門。
T25n1511_p0787a24(05)║能成佛菩提勝彼福德。何以故。彼相於佛菩提非相故。
T25n1511_p0787a25(01)║以彼非法身故。是故說大丈夫相。以彼相故。
T25n1511_p0787a26(01)║此受持及說福德能成佛菩提。是故彼非勝故。
T25n1511_p0787a27(00)║又彼福德能降伏珍寶等福。
T25n1511_p0787a28(06)║何況此福故能降伏是故。此福最近最勝。
T25n1511_p0787a29(07)║如是彼檀等福德中此福德最如是成已。
T25n1511_p0787b01(00)║經曰。佛言須菩提。若有善男子善女人。
T25n1511_p0787b02(02)║以恒河沙等身命布施。若復有人於此法門中。
T25n1511_p0787b03(01)║乃至受持四句偈等。為他人說其福甚多。
T25n1511_p0787b04(02)║無量阿僧祇。爾時須菩提。聞說是經深解義趣。
T25n1511_p0787b05(01)║涕淚悲泣捫淚而白佛言。希有婆伽婆。
T25n1511_p0787b06(03)║希有修伽陀。佛說如是甚深法門。
T25n1511_p0787b07(07)║我從昔來所得慧眼未曾得聞如是法門。何以故。須菩提。
T25n1511_p0787b08(02)║佛說般若波羅蜜。即非般若波羅蜜。世尊。
T25n1511_p0787b09(03)║若復有人得聞是經。信心清淨則生實相。
T25n1511_p0787b10(04)║當知是人成就第一希有功德。世尊。
T25n1511_p0787b11(07)║是實相者則是非相。是故如來說名實相實相。世尊。
T25n1511_p0787b12(04)║我今得聞如是法門。信解受持不足為難。
T25n1511_p0787b13(05)║若當來世其有眾生。得聞是法門信解受持。
T25n1511_p0787b14(05)║是人則為第一希有。何以故。
T25n1511_p0787b15(11)║此人無我相人相眾生相壽者相。何以故。我相即是非相。
T25n1511_p0787b16(06)║人相眾生相壽者相。即是非相。何以故。
T25n1511_p0787b17(08)║離一切諸相則名諸佛。佛告須菩提。如是如是。
T25n1511_p0787b18(07)║若復有人得聞是經。不驚不怖不畏。當知是人甚為希有。
T25n1511_p0787b19(02)║何以故。須菩提。如來說第一波羅蜜。
T25n1511_p0787b20(05)║非第一波羅蜜。如來說第一波羅蜜者。
T25n1511_p0787b21(07)║彼無量諸佛亦說波羅蜜。是名第一波羅蜜。
T25n1511_p0787b22(00)║論曰。自下經文重明彼福德中此福轉勝。
T25n1511_p0787b23(01)║此義云何。偈言。
T25n1511_p0787b24(00)║　苦身勝於彼　　希有及上義
T25n1511_p0787b25(00)║　彼智岸難量　　亦不同餘法
T25n1511_p0787b26(00)║　堅實解深義　　勝餘修多羅
T25n1511_p0787b27(00)║　大因及清淨　　福中勝福德
T25n1511_p0787b28(00)║此二偈說何義。
T25n1511_p0787b29(11)║捐捨身命重於捨資生珍寶等。彼如是捨無量身命。
T25n1511_p0787c01(08)║果報福德此福德勝彼福。何以故。
T25n1511_p0787c02(12)║彼捨身命苦身心故何況為法捨故。念彼身苦。慧命須菩提尊重法故。
T25n1511_p0787c03(02)║悲泣流淚。
T25n1511_p0787c04(15)║如經爾時須菩提聞說是經深解義趣涕淚悲泣故。此法門希有。何以故。
T25n1511_p0787c05(04)║尊者須菩提。雖有智眼昔來未曾得聞。
T25n1511_p0787c06(06)║是故希有如經我從昔來所得慧眼。未曾得聞如是法門故。
T25n1511_p0787c07(00)║又此法門第一。
T25n1511_p0787c08(11)║以說名般若波羅蜜故此云何成以上義故。
T25n1511_p0787c09(12)║如經何以故須菩提佛說般若波羅蜜。即非般若波羅蜜故。
T25n1511_p0787c10(06)║何故如是說彼智岸故。彼智岸無人能量。
T25n1511_p0787c11(07)║是故非波羅蜜又此法門不同。何以故。此中有實相故。
T25n1511_p0787c12(03)║餘者非實相。除佛法餘處無實故。
T25n1511_p0787c13(07)║以彼處未曾有未曾生信。以是義故。
T25n1511_p0787c14(10)║如經世尊若復有人得聞是經。信心清淨則生實相。
T25n1511_p0787c15(07)║當知是人成就第一希有功德故。又此法門堅實深妙。何以故。
T25n1511_p0787c16(00)║受持此經思量修習。不起我等相故。
T25n1511_p0787c17(03)║又不起我等相者。示可取境界不倒相故。
T25n1511_p0787c18(04)║我等相即非相者。示能取境界不倒相故。
T25n1511_p0787c19(05)║此二明我空法空無我智故。如是次第如經何以故。
T25n1511_p0787c20(02)║此人無我相人相眾生相壽者相。何以故。
T25n1511_p0787c21(03)║我相即是非相。人相眾生相壽者相即是非相。
T25n1511_p0787c22(02)║何以故。離此一切諸相則名諸佛故。
T25n1511_p0787c23(05)║如來為須菩提說如是義。驚者謂非處生懼是故名驚。
T25n1511_p0787c24(01)║以可訶故。如非正道行故。怖者心體怖故。
T25n1511_p0787c25(02)║以起不能斷疑心故。畏者一向怖故。
T25n1511_p0787c26(05)║其心畢竟驚怖墮故遠離彼處。如經不驚不怖不畏故。
T25n1511_p0787c27(01)║又此法門勝餘修多羅如經。何以故。
T25n1511_p0787c28(04)║須菩提如來說第一波羅蜜非第一波羅蜜故。又此法。
T25n1511_p0787c29(00)║門名為大因。
T25n1511_p0788a01(12)║如經如來說第一波羅蜜者故又此法門名為清淨。以無量佛說故。
T25n1511_p0788a02(03)║如經彼無量諸佛亦說波羅蜜。是名第一波羅蜜故。
T25n1511_p0788a03(00)║彼珍寶檀等無如是功德。
T25n1511_p0788a04(07)║是故彼福德中此福為勝。如是成已。
T25n1511_p0788a05(00)║論曰。自下經文復為斷疑。云何疑。
T25n1511_p0788a06(03)║向說彼身苦以彼捨身苦身果報而彼福是劣。
T25n1511_p0788a07(02)║若爾依此法門受持演說。諸菩薩行苦行。
T25n1511_p0788a08(03)║彼苦行亦是苦果。云何於此法門不成苦果。
T25n1511_p0788a09(03)║為斷此疑故。
T25n1511_p0788a10(00)║經曰。須菩提如來說忍辱波羅蜜。
T25n1511_p0788a11(04)║即非忍辱波羅蜜。何以故。須菩提。
T25n1511_p0788a12(08)║如我昔為歌利王割截身體。我於爾時無我相無人相。
T25n1511_p0788a13(03)║無眾生相無壽者相。無相亦非無相。何以故。須菩提。
T25n1511_p0788a14(00)║我於往昔節節支解時。
T25n1511_p0788a15(08)║若有我相人相眾生相壽者相應生瞋恨。須菩提。又念過去。
T25n1511_p0788a16(02)║於五百世作忍辱仙人。
T25n1511_p0788a17(10)║於爾所世無我相無人相無眾生相無壽者相。是故須菩提。
T25n1511_p0788a18(04)║菩薩應離一切相發阿耨多羅三藐三菩提心。何以故。
T25n1511_p0788a19(00)║若心有住則為非住。不應住色生心。
T25n1511_p0788a20(03)║不應住聲香味觸法生心。應生無所住心。
T25n1511_p0788a21(04)║是故佛說菩薩心不住色布施。須菩提。
T25n1511_p0788a22(06)║菩薩為利益一切眾生。應如是布施。須菩提言。世尊。
T25n1511_p0788a23(03)║一切眾生相即是非相。何以故。
T25n1511_p0788a24(08)║如來說一切眾生即非眾生。
T25n1511_p0788a25(00)║論曰。此示何義。偈言。
T25n1511_p0788a26(00)║　能忍於苦行　　以苦行有善
T25n1511_p0788a27(00)║　彼福不可量　　如是最勝義
T25n1511_p0788a28(00)║　離我及恚相　　實無於苦惱
T25n1511_p0788a29(00)║　共樂有慈悲　　如是苦行果
T25n1511_p0788b01(00)║此二偈說何義。雖此苦行同於苦果。
T25n1511_p0788b02(03)║而此苦行不疲惓。以有羼提波羅蜜名為第一故。
T25n1511_p0788b03(01)║彼岸有二種義。一者波羅蜜清淨善根體。
T25n1511_p0788b04(02)║二者彼岸功德不可量。如經即非波羅蜜故。
T25n1511_p0788b05(02)║非波羅蜜者。無人知彼功德岸故。言非波羅蜜。
T25n1511_p0788b06(01)║是故為得第一法。此苦行勝彼捨身。
T25n1511_p0788b07(04)║何況離我相瞋恚相故。又此行無苦。不但無苦。
T25n1511_p0788b08(03)║及有樂以有慈悲故。如經我於爾時無我相。
T25n1511_p0788b09(03)║乃至無相亦非無相故。此明慈悲心相應故如是說。
T25n1511_p0788b10(00)║若有菩薩不離我相等。彼菩薩見苦行苦。
T25n1511_p0788b11(01)║亦欲捨菩提心。為彼故說如經。是故須菩提。
T25n1511_p0788b12(01)║菩薩應離一切相等。此明何義。
T25n1511_p0788b13(06)║未生第一菩提心者。有如是過。為防此過。偈言。
T25n1511_p0788b14(00)║　為不捨心起　　修行及堅固
T25n1511_p0788b15(00)║　為忍波羅蜜　　習彼能學心
T25n1511_p0788b16(00)║此義云何。為何等心起行相而修行。
T25n1511_p0788b17(03)║為何等心不捨相。偈言為忍波羅蜜習彼能學心故。
T25n1511_p0788b18(00)║又第一義心者。已入初地得羼提波羅蜜故。
T25n1511_p0788b19(00)║此名不住心。如經是故須菩提。
T25n1511_p0788b20(05)║菩薩應離一切相。發阿耨多羅三藐三菩提心故。何以故。
T25n1511_p0788b21(00)║示不住生心義故。
T25n1511_p0788b22(10)║若心住於色等法彼心不住佛菩提。此明不住心行於布施。
T25n1511_p0788b23(04)║此經文說不住心起行方便。
T25n1511_p0788b24(10)║以檀波羅蜜攝六波羅蜜故。云何為利益眾生修行。
T25n1511_p0788b25(07)║而不名住於眾生事。為斷此疑。
T25n1511_p0788b26(12)║如經須菩提菩薩為利益一切眾生。應如是布施故。此明何義。偈言。
T25n1511_p0788b27(00)║　修行利眾生　　如是因當識
T25n1511_p0788b28(00)║　眾生及事相　　遠離亦應知
T25n1511_p0788b29(00)║此義云何。利益是因體故。彼修行利益眾生。
T25n1511_p0788c01(00)║非取眾生相事故。何者是眾生事。偈言。
T25n1511_p0788c02(00)║　假名及陰事　　如來離彼相
T25n1511_p0788c03(00)║　諸佛無彼二　　以見實法故
T25n1511_p0788c04(00)║此說何義。名相眾生及彼陰事故。
T25n1511_p0788c05(04)║云何彼修行遠離眾生事相。即彼名相相非相。
T25n1511_p0788c06(02)║以無彼實體故。以是義故。眾生即非眾生。
T25n1511_p0788c07(03)║以何等法。謂五陰名眾生。彼五陰無眾生體。
T25n1511_p0788c08(03)║以無實故。如是明法無我人無我。何以故。
T25n1511_p0788c09(04)║一切諸佛如來。遠離一切相故。此句明彼二相不實。
T25n1511_p0788c10(01)║偈言如來離彼相諸佛無彼二以見實法故。
T25n1511_p0788c11(01)║此說何義。若彼二實有者。
T25n1511_p0788c12(08)║諸佛如來應有彼二相。何以故。諸佛如來實見故。
T25n1511_p0788c13(00)║經曰。須菩提。如來是真語者實語者。
T25n1511_p0788c14(03)║如語者不異語者。須菩提。如來所得法所說法。
T25n1511_p0788c15(02)║無實無妄語。
T25n1511_p0788c16(00)║論曰。此中有疑於證果中無道。
T25n1511_p0788c17(05)║云何彼於果能作因。為斷此疑。
T25n1511_p0788c18(10)║如經須菩提如來是真語者實語者如語者不異語者故。
T25n1511_p0788c19(05)║此四句說何等義偈言。
T25n1511_p0788c20(00)║　果雖不住道　　而道能為因
T25n1511_p0788c21(00)║　以諸佛實語　　彼智有四種
T25n1511_p0788c22(00)║此義云何。彼境界有四種。
T25n1511_p0788c23(07)║是故如來有四種實語。云何四種。偈言。
T25n1511_p0788c24(00)║　實智及小乘　　說摩訶衍法
T25n1511_p0788c25(00)║　及一切授記　　以不虛說故
T25n1511_p0788c26(00)║此明何義。以如來實智不妄說。
T25n1511_p0788c27(05)║佛菩提及小乘大乘授記之事皆不妄說。以是四境故。
T25n1511_p0788c28(01)║次第說四語。
T25n1511_p0788c29(14)║如經須菩提如來是真語者實語者如語者不異語者故。不妄說小乘者。
T25n1511_p0789a01(03)║說小乘苦諦等唯是諦故。不妄說大乘者。
T25n1511_p0789a02(04)║說法無我真如故。真如者即是真如故。
T25n1511_p0789a03(05)║不妄說授記者。一切過去未來現在授記故。
T25n1511_p0789a04(05)║如彼義如是說不顛倒故。
T25n1511_p0789a05(12)║經復言須菩提如來所得法所說法無實無妄語者。何故如是說。偈言。
T25n1511_p0789a06(00)║　隨順彼實智　　說不實不虛
T25n1511_p0789a07(00)║　如聞聲取證　　對治如是說
T25n1511_p0789a08(00)║此義云何。諸佛所說法。此法不能得彼法。
T25n1511_p0789a09(01)║而隨順義故。以所說法不能得彼證法。何以故。
T25n1511_p0789a10(00)║如所聞聲無如是義故。是故無實。
T25n1511_p0789a11(04)║以此所說法隨順彼證法。是故無妄語。若爾何故說。
T25n1511_p0789a12(01)║如來所得法所說法。以依字句說故。
T25n1511_p0789a13(04)║何故如來前說如來是真語者。
T25n1511_p0789a14(09)║復言所說法無實無妄語。偈言如聞聲取證對治如是說故。
T25n1511_p0789a15(00)║經曰須菩提。譬如有人入闇則無所見。
T25n1511_p0789a16(02)║若菩薩心住於事而行布施。亦復如是。須菩提。
T25n1511_p0789a17(01)║譬如人有目。夜分已盡日光明照見種種色。
T25n1511_p0789a18(01)║若菩薩不住於事。行於布施亦復如是。
T25n1511_p0789a19(00)║論曰。復有疑。若聖人以無為真如法得名。
T25n1511_p0789a20(01)║彼真如一切時一切處有。云何不住心。
T25n1511_p0789a21(03)║得佛菩提則非不住。若一切時一切處實有真如。
T25n1511_p0789a22(01)║何故有人能得有不得者。為斷此疑故。
T25n1511_p0789a23(03)║說入闇等喻。此明何義。偈言。
T25n1511_p0789a24(00)║　時及處實有　　而不得真如
T25n1511_p0789a25(00)║　無智以住法　　餘者有智得
T25n1511_p0789a26(00)║此義云何。一切時者。謂過現未來。一切處者。
T25n1511_p0789a27(00)║謂三世。眾生實有真如法何故不得。
T25n1511_p0789a28(03)║偈言無智以住法故。彼無智以心住法故。此復何義。
T25n1511_p0789a29(00)║不清淨故。以有智者心不住法。是故能得。
T25n1511_p0789b01(01)║以是義故。諸佛如來。清淨真如得名。
T25n1511_p0789b02(04)║是故住心不得佛菩提。又此譬喻明於何義。偈言。
T25n1511_p0789b03(00)║　闇明愚無智　　明者如有智
T25n1511_p0789b04(00)║　對治及對法　　得滅法如是
T25n1511_p0789b05(00)║此義云何。彼闇明喻者。相似法故。
T25n1511_p0789b06(04)║闇者示現無智。日光明者。示現有智。有目者明何義。
T25n1511_p0789b07(01)║偈言對治及對法得滅法。如是故如是次第。
T25n1511_p0789b08(01)║又有目者。如能對治法故。夜分已盡者。
T25n1511_p0789b09(02)║如所治暗法盡故。日光明照者。如能治法現前故。
T25n1511_p0789b10(00)║
T25n1511_p0789b11(18)║如經須菩提譬如有人入暗則無所見如是等故。
T25n1511_p0789b12(00)║經曰。復次須菩提。若有善男子善女人。
T25n1511_p0789b13(02)║能於此法門受持讀誦修行。
T25n1511_p0789b14(08)║則為如來以佛智慧悉知是人。悉見是人。悉覺是人。
T25n1511_p0789b15(05)║皆得成就無量無邊功德聚。須菩提。若有善男子善女人。
T25n1511_p0789b16(00)║初日分以恒河沙等身布施。
T25n1511_p0789b17(06)║中日分復以恒河沙等身布施。
T25n1511_p0789b18(11)║後日分復以恒河沙等身布施。如是捨恒河沙等無量身。
T25n1511_p0789b19(06)║如是百千萬億那由他劫以身布施。若復有人聞此法門。
T25n1511_p0789b20(01)║信心不謗。其福勝彼無量阿僧祇。
T25n1511_p0789b21(05)║何況書寫受持讀誦修行為人廣說。
T25n1511_p0789b22(00)║論曰。自下復說何義。偈言。
T25n1511_p0789b23(00)║　於何法修行　　得何等福德
T25n1511_p0789b24(00)║　復成就何業　　如是說修行
T25n1511_p0789b25(00)║於何法修行者。示現彼行。云何示現。偈言。
T25n1511_p0789b26(00)║　名字三種法　　受持聞廣說
T25n1511_p0789b27(00)║　修從他及內　　得聞是修智
T25n1511_p0789b28(00)║此說何義。於彼名字得成聞慧。此有三種。
T25n1511_p0789b29(01)║一者受二者持三者讀誦。此云何知。
T25n1511_p0789c01(04)║偈言受持聞廣說故。受持修行依總持法故。
T25n1511_p0789c02(04)║讀誦修行依聞慧廣故。廣多讀習亦名聞慧。
T25n1511_p0789c03(04)║此是名字中三種修行。
T25n1511_p0789c04(12)║如經復次須菩提若有善男子善女人。能於此法門受持讀誦故。
T25n1511_p0789c05(04)║彼修行云何得。偈言修從他及內得聞是修智故。
T25n1511_p0789c06(02)║此義云何。為修得相。於他及自身。
T25n1511_p0789c07(06)║云何於他及自身。謂聞及修如是次第。
T25n1511_p0789c08(08)║從他聞法內自思惟為得修行故。向說名字及以修行。此為自身。
T25n1511_p0789c09(00)║偈言。
T25n1511_p0789c10(00)║　此為自淳熟　　餘者化眾生
T25n1511_p0789c11(00)║　以事及時大　　福中勝福德
T25n1511_p0789c12(00)║此義云何。彼名字聞慧修行為自身淳熟故。
T25n1511_p0789c13(00)║餘者化眾生廣說法故。得何等福德者。
T25n1511_p0789c14(02)║示現勝挍量福德故。
T25n1511_p0789c15(11)║偈言以事及時大福中勝福德故。此捨身福德勝於前捨身福德。
T25n1511_p0789c16(03)║云何勝以事勝故。以時大故。即一日時多捨身故。
T25n1511_p0789c17(01)║復多時故。如經須菩提若善男子善女人。
T25n1511_p0789c18(02)║初日分以恒河沙等身布施。
T25n1511_p0789c19(08)║乃至若復有人聞此法門信心不謗。其福勝彼無量阿僧祇。
T25n1511_p0789c20(02)║何況書寫受持讀誦修行。為人廣說故。
T25n1511_p0789c21(00)║經曰。須菩提。以要言之。
T25n1511_p0789c22(08)║是經有不可思議不可稱量無邊功德。
T25n1511_p0789c23(10)║此法門如來為發大乘者說。為發最上乘者說。
T25n1511_p0789c24(09)║若有人能受持讀誦修行此經廣為人說。如來悉知是人悉見是人。
T25n1511_p0789c25(00)║
T25n1511_p0789c26(17)║皆成就不可思議不可稱無有邊無量功德聚。如是人等。
T25n1511_p0789c27(12)║則為荷擔如來阿耨多羅三藐三菩提。何以故。須菩提。若樂小法者。
T25n1511_p0789c28(03)║則於此經不能受持讀誦修行為人解說。
T25n1511_p0789c29(04)║若有我見眾生見人見壽者見。
T25n1511_p0790a01(09)║於此法門能受持讀誦修行為人解說者。無有是處。須菩提。
T25n1511_p0790a02(03)║在在處處若有此經。
T25n1511_p0790a03(12)║一切世間天人阿修羅所應供養。當知此處則為是塔。皆應恭敬作禮圍繞。
T25n1511_p0790a04(00)║以諸花香而散其處。復次須菩提。
T25n1511_p0790a05(04)║若善男子善女人。受持讀誦此經為人輕賤。何以故。
T25n1511_p0790a06(01)║是人先世罪業應墮惡道。以今世人輕賤故。
T25n1511_p0790a07(01)║先世罪業則為消滅。
T25n1511_p0790a08(10)║當得阿耨多羅三藐三菩提。須菩提。我念過去無量阿僧祇阿僧祇劫。
T25n1511_p0790a09(00)║
T25n1511_p0790a10(18)║於然燈佛前得值八十四億那由他百千萬諸佛。我皆親承供養無空過者。須菩提。
T25n1511_p0790a11(02)║如是無量諸佛。我皆親承供養無空過者。
T25n1511_p0790a12(03)║若復有人於後世末世。
T25n1511_p0790a13(11)║能受持讀誦修行此經所得功德。我所供養諸佛功德。於彼百分不及一。
T25n1511_p0790a14(00)║千萬億分乃至算數譬喻所不能及。須菩提。
T25n1511_p0790a15(00)║若有善男子善女人。於後世末世。
T25n1511_p0790a16(04)║有受持讀誦修行此經。所得功德若我具說者。
T25n1511_p0790a17(03)║或有人聞心則狂亂疑惑不信。須菩提。
T25n1511_p0790a18(05)║當知是法門不可思議。果報亦不可思議。
T25n1511_p0790a19(00)║論曰。復成就何業修行者。今顯彼修行業。
T25n1511_p0790a20(01)║偈言。
T25n1511_p0790a21(00)║　非餘者境界　　唯依大人說
T25n1511_p0790a22(00)║　及希聞信法　　滿足無上界
T25n1511_p0790a23(00)║　受持真妙法　　尊重身得福
T25n1511_p0790a24(00)║　及遠離諸障　　復能速證法
T25n1511_p0790a25(00)║　成種種勢力　　得大妙果報
T25n1511_p0790a26(00)║　如是等勝業　　於法修行知
T25n1511_p0790a27(00)║此三行偈。說何等義。有不可思議者。
T25n1511_p0790a28(03)║示不可思議境界故。不可稱量者。
T25n1511_p0790a29(07)║謂唯獨大人不共聲聞等。以為住第一大乘眾生說故。
T25n1511_p0790b01(03)║此示依止大人故。又說大乘者。最妙大乘修行勝故。
T25n1511_p0790b02(00)║以信小乘等則不能聞此。
T25n1511_p0790b03(07)║示希聞而能信法故。如經以要言之。
T25n1511_p0790b04(10)║是經有不可思議不可稱量無邊功德。如來為發大乘者說。
T25n1511_p0790b05(04)║為發最上乘者說故。希聞者。謂不可思議等文句。
T25n1511_p0790b06(02)║得不可思議等福德顯滿足性故。
T25n1511_p0790b07(06)║以福德善根滿足故。此說不可思議等文句。
T25n1511_p0790b08(06)║如經皆成就不可思議不可稱無有邊無量功德聚故。
T25n1511_p0790b09(02)║如是人等則。
T25n1511_p0790b10(14)║為荷擔如來阿耨多羅三藐三菩提者。示現受持真妙法故。受持法者。
T25n1511_p0790b11(04)║即是荷擔大菩提。
T25n1511_p0790b12(14)║如經如是人等則為荷擔如來阿耨多羅三藐三菩提故。在在處處供養者。
T25n1511_p0790b13(02)║當知是人必定成就無量功德。
T25n1511_p0790b14(07)║如經在在處處若有此經一切世間天人阿修羅所應供養。
T25n1511_p0790b15(01)║當知此處則為是塔。皆應恭敬作禮。
T25n1511_p0790b16(04)║圍繞以諸花香而散其處故。
T25n1511_p0790b17(10)║受持讀誦此經為人輕賤者。示現遠離一切諸障故。
T25n1511_p0790b18(07)║何故為人輕賤而離諸障。以有大功德故。
T25n1511_p0790b19(08)║如經是人先世罪業則為消滅故。於然燈佛前供養諸佛功德。
T25n1511_p0790b20(01)║於後末世受持此法門功德福多於彼者。
T25n1511_p0790b21(02)║此示速證菩提法故。以多福德莊嚴速疾滿足故。
T25n1511_p0790b22(00)║如經若復有人於後世末世。
T25n1511_p0790b23(06)║能受持讀誦修行此經所得功德。我所供養諸佛功德。
T25n1511_p0790b24(02)║於彼百分不及一。
T25n1511_p0790b25(12)║千萬億分乃至算數譬喻所不能及故。當知。是法門不可思議。
T25n1511_p0790b26(05)║果報亦不可思議者。此明何義。偈言。成種種勢力。
T25n1511_p0790b27(03)║得大妙果報故。
T25n1511_p0790b28(14)║所謂攝受四天王釋提桓因梵天王等。成就勢力故。若聞此事其心迷亂者。
T25n1511_p0790b29(02)║以彼果報不可思議甚為勝妙。
T25n1511_p0790c01(07)║示非思量智境界故。住彼修行中成如是等功德。
T25n1511_p0790c02(05)║是故彼修行等業。應知。如經當知是法門不可思議。
T25n1511_p0790c03(02)║果報亦不可思議故。
T25n1511_p0790c04(00)║經曰。爾時須菩提白佛言。世尊。
T25n1511_p0790c05(05)║云何菩薩發阿耨多羅三藐三菩提心。云何住。云何修行。
T25n1511_p0790c06(00)║云何降伏其心。佛告須菩提。
T25n1511_p0790c07(06)║菩薩發阿耨多羅三藐三菩提心者。當生如是心。
T25n1511_p0790c08(04)║我應滅度一切眾生。令入無餘涅槃界。
T25n1511_p0790c09(06)║如是滅度一切眾生已。而無一眾生實滅度者。
T25n1511_p0790c10(05)║何以故須菩提。若菩薩有眾生相人相壽者相。則非菩薩。
T25n1511_p0790c11(00)║何以故。須菩提。
T25n1511_p0790c12(11)║實無有法名為菩薩發阿耨多羅三藐三菩提心者故。
T25n1511_p0790c13(00)║論曰。何故前說三種修行。
T25n1511_p0790c14(07)║今復重說此有何勝。偈言。
T25n1511_p0790c15(00)║　於內心修行　　存我為菩薩
T25n1511_p0790c16(00)║　此即障於心　　違於不住道
T25n1511_p0790c17(00)║此義云何。若菩薩於自身三種修行。
T25n1511_p0790c18(03)║生如是心。我住於菩薩大乘。我如是修行。
T25n1511_p0790c19(04)║我如是降伏其心。菩薩生此分別。則障於菩提行。偈言。
T25n1511_p0790c20(00)║於內心修行存我為菩薩。此即障於心故。
T25n1511_p0790c21(01)║障何等心。偈言。違於不住道故。如經何以故。
T25n1511_p0790c22(01)║須菩提。
T25n1511_p0790c23(15)║實無有法名為菩薩發阿耨多羅三藐三菩提心者故。
T25n1511_p0790c24(00)║經曰。須菩提。於意云何。如來於然燈佛所。
T25n1511_p0790c25(00)║有法得阿耨多羅三藐三菩提不。
T25n1511_p0790c26(04)║須菩提白佛言。不也世尊。如我解佛所說義。
T25n1511_p0790c27(04)║佛於然燈佛所。無有法得阿耨多羅三藐三菩提。佛言。
T25n1511_p0790c28(00)║如是如是。須菩提。
T25n1511_p0790c29(10)║實無有法如來於然燈佛所。得阿耨多羅三藐三菩提。須菩提。
T25n1511_p0791a01(03)║若有法如來得阿耨多羅三藐三菩提者。
T25n1511_p0791a02(04)║然燈佛則不與我授記。汝於來世當得作佛。
T25n1511_p0791a03(04)║號釋迦牟尼。以實無有法得阿耨多羅三藐三菩提。
T25n1511_p0791a04(01)║是故然燈佛與我授記。作如是言。摩那婆。
T25n1511_p0791a05(01)║汝於來世當得作佛。號釋迦牟尼。何以故。
T25n1511_p0791a06(02)║須菩提言。如來者即實真如。須菩提。若有人言。
T25n1511_p0791a07(01)║如來得阿耨多羅三藐三菩提者。是人不實語。
T25n1511_p0791a08(00)║須菩提。
T25n1511_p0791a09(14)║實無有法佛得阿耨多羅三藐三菩提。須菩提如來所得阿耨多羅三藐三菩提。
T25n1511_p0791a10(00)║於是中不實不妄語。
T25n1511_p0791a11(09)║是故如來說一切法皆是佛法。須菩提。所言一切法一切法者。
T25n1511_p0791a12(02)║即非一切法。是故名一切法。
T25n1511_p0791a13(00)║論曰。此中有疑。
T25n1511_p0791a14(11)║若無菩薩云何釋迦如來於然燈佛所。行菩薩行。為斷此疑。如經須菩提。
T25n1511_p0791a15(00)║於意云何。如來於然燈佛所。
T25n1511_p0791a16(06)║有法得阿耨多羅三藐三菩提不。不也世尊。如是等。
T25n1511_p0791a17(03)║此明何義偈言。
T25n1511_p0791a18(00)║　以後時授記　　然燈行非上
T25n1511_p0791a19(00)║　菩提彼行等　　非實有為相
T25n1511_p0791a20(00)║此義云何。於然燈佛時。非第一菩薩行。
T25n1511_p0791a21(02)║何以故。我於彼時所修諸行。
T25n1511_p0791a22(08)║無有一法得阿耨多羅三藐三菩提。若我於彼佛所。已證菩提。
T25n1511_p0791a23(01)║則後時諸佛不授我記。
T25n1511_p0791a24(09)║是故我於彼時行未成佛故。偈言。以後時授記然燈行非上故。
T25n1511_p0791a25(02)║若無菩提即無諸佛如來。有如是謗。
T25n1511_p0791a26(05)║謂一向無諸佛。為斷此疑。如經何以故。須菩提言。
T25n1511_p0791a27(02)║如來者即實真如故。實者非顛倒義故。
T25n1511_p0791a28(04)║真如者不異不變故。須菩提若有人言。
T25n1511_p0791a29(06)║如來得阿耨多羅三藐三菩提者。此示何義。偈言。
T25n1511_p0791b01(03)║菩提彼行等故。此義云何。
T25n1511_p0791b02(10)║彼菩薩行若人言有實者此則虛妄。
T25n1511_p0791b03(13)║如是如來得阿耨多羅三藐三菩提。若人言得者。此亦虛妄故。
T25n1511_p0791b04(06)║言菩提彼行等故。若如是有人謗言。
T25n1511_p0791b05(09)║如來不得阿耨多羅三藐三菩提。為斷此疑。如經須菩提。
T25n1511_p0791b06(04)║如來所得阿耨多羅三藐三菩提法。不實不妄語故。
T25n1511_p0791b07(01)║此義云何。以如來得彼菩提故。偈言。
T25n1511_p0791b08(04)║非實有為相故。有為相者。謂五陰相。
T25n1511_p0791b09(07)║彼菩提法無色等相故。此復云何。偈言。
T25n1511_p0791b10(00)║　彼即非相相　　以不虛妄說
T25n1511_p0791b11(00)║　是法諸佛法　　一切自體相
T25n1511_p0791b12(00)║此義云何。彼即於色等非相。無色等相故。
T25n1511_p0791b13(00)║彼即菩提相故。是故偈言。彼即非相相。
T25n1511_p0791b14(01)║以不虛妄說故。
T25n1511_p0791b15(12)║是故如來說一切法佛法如是等。此義云何。以如來得如是法。偈言。
T25n1511_p0791b16(02)║是法諸佛法一切自體相故。自體相者。
T25n1511_p0791b17(04)║非體自體故。此明何義。一切法真如體故。
T25n1511_p0791b18(05)║彼法如來所證。是故言一切法佛法。
T25n1511_p0791b19(07)║彼處色等相不住故。彼一切色等諸法非法。如是諸法非法。
T25n1511_p0791b20(01)║即是諸法法以無彼法相。常不住持彼法相故。
T25n1511_p0791b21(00)║經曰。須菩提。譬如有人其身妙大。須菩提言。
T25n1511_p0791b22(00)║世尊。如來說人身妙大則非大身。
T25n1511_p0791b23(04)║是故如來說名大身。
T25n1511_p0791b24(00)║論曰。大身譬喻示現何義。偈言。
T25n1511_p0791b25(00)║　依彼法身佛　　故說大身喻
T25n1511_p0791b26(00)║　身離一切障　　及遍一切境
T25n1511_p0791b27(00)║　功德及大體　　故即說大身
T25n1511_p0791b28(00)║　非身即是身　　是故說非身
T25n1511_p0791b29(00)║此二偈示何義。畢竟遠離煩惱障智障。
T25n1511_p0791c01(02)║畢竟具足法身故。此復云何有二種義。
T25n1511_p0791c02(04)║一者遍一切處。二者功德大。是故名大身。偈言。
T25n1511_p0791c03(03)║功德及大體故。遍一切處者。真如一切法不差別故。
T25n1511_p0791c04(00)║偈言。非身即是身是故說非身故。
T25n1511_p0791c05(04)║如經世尊如來說人身妙大。則非大身。
T25n1511_p0791c06(06)║是故如來說名大身故。此說何義。非身者無有諸相。
T25n1511_p0791c07(03)║是名非身大者。有真如體。如是即名妙大身。
T25n1511_p0791c08(03)║如經是名妙大身故。
T25n1511_p0791c09(00)║經曰。佛言。須菩提。菩薩亦如是。若作是言。
T25n1511_p0791c10(00)║我當滅度無量眾生則非菩薩。佛言。須菩提。
T25n1511_p0791c11(00)║於意云何。頗有實法名為菩薩。須菩提言。
T25n1511_p0791c12(01)║不也世尊。實無有法名為菩薩。
T25n1511_p0791c13(06)║是故佛說一切法無我無眾生無人無壽者。須菩提。
T25n1511_p0791c14(02)║若菩薩作是言。我莊嚴佛國土。是不名菩薩。
T25n1511_p0791c15(02)║何以故。如來說莊嚴佛土。莊嚴佛土者。即非莊嚴。
T25n1511_p0791c16(00)║是名莊嚴佛國土。須菩提。
T25n1511_p0791c17(07)║若菩薩通達無我無我法者。如來說名真是菩薩菩薩。
T25n1511_p0791c18(00)║論曰。此中有疑。若無菩薩者。
T25n1511_p0791c19(06)║諸佛亦不成大菩提。眾生亦不入大涅槃。亦無清淨佛國土。
T25n1511_p0791c20(00)║若如是為何義故。諸菩薩摩訶薩。
T25n1511_p0791c21(04)║發心欲令眾生入涅槃。起心修行清淨佛國土。
T25n1511_p0791c22(03)║自下經文為斷此疑。云何斷疑。偈言。
T25n1511_p0791c23(00)║　不達真法界　　起度眾生意
T25n1511_p0791c24(00)║　及清淨國土　　生心即是倒
T25n1511_p0791c25(00)║此義云何。若起如是心即是顛倒非菩薩者。
T25n1511_p0791c26(00)║起何等心名為菩薩。
T25n1511_p0791c27(09)║如經須菩提若菩薩通達無我無我法者。
T25n1511_p0791c28(10)║如來說名真是菩薩菩薩故。此示何義。偈言。
T25n1511_p0791c29(00)║　眾生及菩薩　　知諸法無我
T25n1511_p0792a01(00)║　非聖自智信　　及聖以有智
T25n1511_p0792a02(00)║此明何義。知無我無我法者。謂眾生及菩薩。
T25n1511_p0792a03(00)║何等眾生何等菩薩。於彼法若能自智信。
T25n1511_p0792a04(01)║若世間智出世間智。所謂凡夫聖人。
T25n1511_p0792a05(04)║是人名為菩薩。此言攝世諦菩薩出世諦菩薩。
T25n1511_p0792a06(03)║是故重說菩薩菩薩。如經如來說名真是菩薩菩薩故。
T25n1511_p0792a07(00)║金剛般若波羅蜜經論卷中
CBETA 中華電子佛典協會
