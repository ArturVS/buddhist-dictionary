T02n0109_p0503b01(00)║　　No. 109 [No. 99(379), No. 110]
T02n0109_p0503b02(00)║佛說轉法輪經
T02n0109_p0503b03(00)║
T02n0109_p0503b04(00)║　　　　後漢安息三藏安世高譯
T02n0109_p0503b05(00)║聞如是：　一時，佛在波羅[木*奈]國鹿野樹下坐，
T02n0109_p0503b06(01)║時有千比丘諸天神，皆大會側塞空中，
T02n0109_p0503b07(03)║於是有自然法輪，飛來當佛前轉。佛以手撫輪曰：
T02n0109_p0503b08(00)║「止！往者吾從無數劫來，
T02n0109_p0503b09(07)║為名色轉受苦無量，今者癡愛之意已止，漏結之情已解，
T02n0109_p0503b10(01)║諸根已定生死已斷，不復轉於五道也。」
T02n0109_p0503b11(02)║輪即止。　於是，佛告諸比丘：「世間有二事墮邊行，
T02n0109_p0503b12(00)║行道弟子捨家者，終身不當與從事。
T02n0109_p0503b13(04)║何等二？一為念在貪欲無清淨志，
T02n0109_p0503b14(06)║二為猗著身愛不能精進。是故退邊行，
T02n0109_p0503b15(07)║不得值佛道德具人。若此比丘不念貪欲著身愛行，可得受中，
T02n0109_p0503b16(00)║如來最正覺得眼得慧，從兩邊度自致泥洹。
T02n0109_p0503b17(00)║何謂受中？謂受八直之道，一曰正見，
T02n0109_p0503b18(02)║二曰正思，三曰正言，四曰正行，五曰正命，
T02n0109_p0503b19(02)║六曰正治，七曰正志，八曰正定。
T02n0109_p0503b20(06)║若諸比丘本末聞道，當已知甚苦為真諦，
T02n0109_p0503b21(07)║已一心受眼受禪思受慧見，覺所念令意解，
T02n0109_p0503b22(07)║當知甚苦習盡為真諦，已受眼觀禪思慧見，覺所念令意解，
T02n0109_p0503b23(01)║如是盡真諦。何謂為苦？謂生老苦、病苦，憂、悲、
T02n0109_p0503b24(01)║惱苦，怨憎會苦，所愛別苦，求不得苦，
T02n0109_p0503b25(04)║要從五陰受盛為苦。
T02n0109_p0503b26(14)║何謂苦習？謂從愛故而令復有樂性，不離在在貪[喜/心]，欲愛、色愛、不色之愛，
T02n0109_p0503b27(01)║是習為苦。何謂苦盡？謂覺從愛復有所樂，
T02n0109_p0503b28(01)║婬念不受，不念無餘無婬，捨之無復禪，
T02n0109_p0503b29(02)║如是為習盡。
T02n0109_p0503c01(14)║何謂苦習盡欲受道？謂受行八直道，正見、正思、正言、正行、正命、正治、正志、正定，
T02n0109_p0503c02(00)║是為苦習盡受道真諦也。
T02n0109_p0503c03(00)║「又是，比丘！苦為真諦，苦由習為真諦，
T02n0109_p0503c04(02)║苦習盡為真諦，苦習盡欲受道為真諦，
T02n0109_p0503c05(04)║若本在昔未聞是法者，
T02n0109_p0503c06(12)║當受眼觀禪行受慧見受覺念令意得解。若令在斯未聞是四諦法者，
T02n0109_p0503c07(02)║當受道眼、受禪思、受慧覺，令意行解。
T02n0109_p0503c08(05)║若諸在彼不得聞是四諦法者，亦當受眼、受禪、受慧、受覺，
T02n0109_p0503c09(00)║令意得解，是為四諦三轉合十二事，
T02n0109_p0503c10(03)║知而未淨者吾不與也。一切世間諸天人民，若梵、
T02n0109_p0503c11(01)║若魔、沙門、梵志，自知證已，受行戒、定、慧、解、
T02n0109_p0503c12(02)║度知見成，是為四極。是生後不復有，
T02n0109_p0503c13(05)║長離世間無復憂患。」佛說是時，
T02n0109_p0503c14(09)║賢者阿若拘鄰等及八千[女*亥]天，皆遠塵離垢諸法眼生。
T02n0109_p0503c15(04)║其千比丘漏盡意解，皆得阿羅漢，
T02n0109_p0503c16(07)║及上諸習法應當盡者一切皆轉。眾祐法輪聲三轉，
T02n0109_p0503c17(04)║諸天世間在法地者莫不遍聞，至于第一四天王、
T02n0109_p0503c18(01)║忉利天、焰天、兜術天、不驕樂天、化應聲天，
T02n0109_p0503c19(02)║至諸梵界須臾遍聞。爾時，
T02n0109_p0503c20(09)║佛界三千日月萬二千天地皆大震動，是為佛眾祐，
T02n0109_p0503c21(06)║始於波羅[木*奈]以無上法輪轉未轉者，
T02n0109_p0503c22(09)║照無數度諸天人從是得道。　佛說是已，皆大歡喜。
T02n0109_p0503c23(00)║佛說轉法輪經

Source:
CBETA 中華電子佛典協會
10044 台灣台北市中正區延平南路 77 號 8 樓 R812
Web-site: http://www.cbeta.org
本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.
Copyright ©1998-2011 CBETA

English from translation of Pali Canon SN 56.11: <a href="http://www.accesstoinsight.org/tipitaka/sn/sn56/sn56.011.than.html">http://www.accesstoinsight.org/tipitaka/sn/sn56/sn56.011.than.html</a>