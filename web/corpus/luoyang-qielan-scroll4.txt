【經錄部類】〔史傳部類〕〔史傳部〕
【經文資訊】大正新脩大藏經 第五十一冊 No. 2092《洛陽伽藍記》CBETA 電子佛典 V1.20 普及版
# Taisho Tripitaka Vol. 51, No. 2092 洛陽伽藍記, CBETA Chinese Electronic Tripitaka V1.20, Normalized Version
T51n2092_p1013c02(00)║
T51n2092_p1013c03(00)║
T51n2092_p1013c04(00)║洛陽城西伽藍記卷第四
T51n2092_p1013c05(00)║
T51n2092_p1013c06(00)║　　　　魏撫軍府司馬楊衒之撰
T51n2092_p1013c07(00)║沖覺寺。太傅清河王懌捨宅所立也。
T51n2092_p1013c08(03)║在西明門外一里御道北。懌親王之中最有名行。
T51n2092_p1013c09(01)║世宗愛之。特隆諸弟。延昌四年世宗崩。
T51n2092_p1013c10(03)║懌與高陽王雍．廣平王懷。並受遺詔。輔翼孝明。
T51n2092_p1013c11(02)║時帝始年六歲。太后代總萬機。
T51n2092_p1013c12(07)║以懌名德茂親體道居正。事無大小多諮詢之。
T51n2092_p1013c13(06)║是以熙平神龜之際。勢傾人主。第宅豐大。踰於高陽。
T51n2092_p1013c14(03)║西北有樓。出凌雲臺。俯臨朝市。目極京師。
T51n2092_p1013c15(04)║古詩所謂西北有高樓。上與浮雲齊者也。
T51n2092_p1013c16(05)║樓下有儒林館．退賓堂。形製並如清暑殿。土山鈞臺。
T51n2092_p1013c17(01)║冠於當世。斜峰入牖。曲沼環堂。樹響飛嚶。
T51n2092_p1013c18(02)║階叢花藥。懌愛賓客。重文藻。海內才子莫不輻輳。
T51n2092_p1013c19(00)║府僚臣佐並選雋俊。
T51n2092_p1013c20(08)║至於清晨明景騁望南臺。珍羞具設。琴笙並奏。芳醴盈罍。
T51n2092_p1014a01(01)║佳賓滿席。使梁王愧兔園之遊。
T51n2092_p1014a02(05)║陳思慚雀臺之燕。正光初元義秉權閉太后於後宮。
T51n2092_p1014a03(02)║薨懌於下省。孝昌元年太子還總萬機。
T51n2092_p1014a04(04)║追贈懌太子太師太將軍都督中外諸軍事。
T51n2092_p1014a05(04)║假黃鉞給九旒。鸞輅黃屋。左纛轀輬車前後部羽葆。
T51n2092_p1014a06(01)║鼓吹虎賁班劍百人。輓歌二部。
T51n2092_p1014a07(06)║葬禮依晉安平王孚故事。諡曰文獻。圖懌像於建始殿。
T51n2092_p1014a08(02)║拔清河國令韓子熙為黃門侍郎。
T51n2092_p1014a09(05)║從王國三卿為執戟者。近代所無也。為文獻追福。
T51n2092_p1014a10(03)║建五層浮圖一所。工作與瑤光寺相似也。
T51n2092_p1014a11(00)║宣忠寺。侍中司州牧城陽王所立也。
T51n2092_p1014a12(03)║在西陽門外一里御道南。永康中。北海入洛。
T51n2092_p1014a13(03)║莊帝北巡。自餘諸王各懷二望。唯徽獨從莊帝。
T51n2092_p1014a14(02)║至長子城。大兵阻河。雌雄未決。徽願入洛陽。
T51n2092_p1014a15(01)║捨宅為寺。及北海敗散國道重暉。遂捨宅焉。
T51n2092_p1014a16(01)║永安末莊帝謀殺爾朱榮。恐事不果請計於徽。
T51n2092_p1014a17(00)║徽曰。以生太子為辭。榮必入朝。因以斃之。
T51n2092_p1014a18(01)║莊帝曰。后懷孕於十月。今始九月可爾已不。
T51n2092_p1014a19(00)║徽曰。婦生產子有延月者。有少月者。
T51n2092_p1014a20(01)║不足為怪。帝納其謀。遂唱生太子。
T51n2092_p1014a21(04)║遣徽特至太原王第。告云皇儲誕育。
T51n2092_p1014a22(07)║值榮與上黨王天穆博戲。徽脫榮帽。勸舞盤旋。徽素大度量。
T51n2092_p1014a23(01)║喜怒不形於色。遶殿內外歡叫。榮遂信之。
T51n2092_p1014a24(01)║與穆並入朝。莊帝聞榮來不覺失色。
T51n2092_p1014a25(04)║中書舍人溫子升曰。陛下色變。帝連索酒飲之。
T51n2092_p1014a26(02)║然後行事。榮穆既誅。拜徽太師司馬。餘官如故。
T51n2092_p1014a27(01)║典統禁兵。偏被委任。及爾朱兆擒莊帝。
T51n2092_p1014a28(02)║徽投前洛陽令寇祖仁。
T51n2092_p1014a29(10)║祖仁一門刺史皆是徽之將。少有舊恩故往投之。祖仁謂子弟等曰。
T51n2092_p1014b01(00)║時聞爾朱兆募城陽王甚重。
T51n2092_p1014b02(05)║擒獲者千戶侯。今日富貴至矣。遂斬送之。
T51n2092_p1014b03(05)║徽初投祖仁家。齎金一百斤馬五十匹。祖仁利其財貨。
T51n2092_p1014b04(01)║故行此事。所得金馬。緦親之內均分之。
T51n2092_p1014b05(03)║所謂匹夫無罪懷壁其罪信矣。兆得徽首。
T51n2092_p1014b06(03)║亦不勳賞祖仁。兆忽夢。徽云。
T51n2092_p1014b07(08)║我有黃金二百斤馬一百匹。在祖仁家。卿可取之。
T51n2092_p1014b08(06)║兆悟覺即自思量。城陽祿位隆重。未聞清貧。
T51n2092_p1014b09(05)║常自入其家採掠。本無金銀。此夢或真。至曉掩祖仁。
T51n2092_p1014b10(01)║徵其金馬。祖仁謂人密告。望風款服云。
T51n2092_p1014b11(02)║實得金一百斤馬五十匹。兆疑其藏隱。
T51n2092_p1014b12(03)║依夢徵之。祖仁諸房素有金三十斤馬五十匹。
T51n2092_p1014b13(02)║盡送致兆。猶不充數。兆乃發怒捉祖仁。
T51n2092_p1014b14(03)║懸首高樹。大石墜足鞭捶之。以及於死。
T51n2092_p1014b15(05)║時人以為交報。楊衒之云。崇善之家必有餘慶。
T51n2092_p1014b16(03)║積禍之門殃所畢集。祖仁負恩反噬。貪貨殺徽。
T51n2092_p1014b17(01)║徽即託夢增金馬。假手於兆。還以斃之。
T51n2092_p1014b18(02)║使祖仁備經楚撻窮其塗炭。雖魏侯之笞田蚡。
T51n2092_p1014b19(01)║秦主之刺姚萇。以此論之。不能加也。
T51n2092_p1014b20(00)║宣忠寺。
T51n2092_p1014b21(13)║東王典御寺閹官楊王桃湯所立也。時閹官伽藍皆為尼寺。
T51n2092_p1014b22(06)║唯桃湯所建僧寺。世人稱之英雄。門有三層浮屠一所。
T51n2092_p1014b23(01)║工踰昭義。宦者招提最為入室。至於六齋。
T51n2092_p1014b24(01)║常擊鼓歌舞也。
T51n2092_p1014b25(00)║白馬寺。漢明帝所立也。佛入中國之始寺。
T51n2092_p1014b26(00)║在西陽門外三里御道南。
T51n2092_p1014b27(07)║帝夢金神長大六項背日月光明。金神號曰佛。
T51n2092_p1014b28(06)║遣使向西域求之。乃得經像焉。時白馬負而來。因以為名。
T51n2092_p1014b29(00)║明帝崩。起祇洹於陵上。自此從後。
T51n2092_p1014c01(03)║百姓塚上或作浮圖焉。寺上經函。至今猶存。
T51n2092_p1014c02(03)║常燒香供養之。經函時放光明耀於堂宇。
T51n2092_p1014c03(04)║是以道俗禮敬之。如仰真容。
T51n2092_p1014c04(09)║浮屠前柰林蒲萄異於餘處。枝葉繁衍。子實甚大。柰林實重七斤。
T51n2092_p1014c05(01)║蒲萄實偉於棗。味並殊美冠於中京。
T51n2092_p1014c06(04)║帝至熟時常詣取之。或復賜宮人。宮人得之。
T51n2092_p1014c07(03)║轉餉親戚。以為奇味。得者不敢轍食。乃歷數家。
T51n2092_p1014c08(01)║京師語曰。白馬甜榴一實直牛。有沙門寶公者。
T51n2092_p1014c09(00)║不知何處人也。形貌醜陋。心機通達。
T51n2092_p1014c10(02)║過去未來預睹三世。發言似讖不可解。
T51n2092_p1014c11(04)║事過之後始驗其實。胡太后聞之問以世事。寶公曰。
T51n2092_p1014c12(00)║把粟與雞呼朱朱。時人莫之能解。建義元年。
T51n2092_p1014c13(00)║后為爾朱榮所害。始驗其言。
T51n2092_p1014c14(05)║時亦有洛陽人趙法和。請占早晚當有爵否。
T51n2092_p1014c15(05)║寶公曰大竹箭不須羽。東廂屋急手作。時不曉其意。
T51n2092_p1014c16(01)║經十餘日。法和父喪。大竹者杖。
T51n2092_p1014c17(05)║東廂屋者倚廬。造十二辰歌。終其言也。
T51n2092_p1014c18(00)║寶光寺。在西陽門外御道北。
T51n2092_p1014c19(05)║有三層浮圖一所。以石為基。形製甚古。畫工雕刻。
T51n2092_p1014c20(02)║隱士趙逸見而嘆曰。晉朝石塔寺今為寶光寺也。
T51n2092_p1015a01(00)║人問其故。逸曰。晉朝三十二寺。盡皆湮滅。
T51n2092_p1015a02(00)║唯此寺獨存。指園中一處曰。此是浴室。
T51n2092_p1015a03(01)║前五步。應有一井。眾僧掘之。果得屋及井焉。
T51n2092_p1015a04(00)║井雖填塞磚口如初。浴堂下猶有石數十枚。
T51n2092_p1015a05(00)║當時園池平衍。果菜蔥青。莫不嘆息焉。
T51n2092_p1015a06(01)║園中有一海。號咸池。葭菼被岸。菱荷覆水。
T51n2092_p1015a07(01)║青松翠竹。羅生其旁。京邑士子。
T51n2092_p1015a08(05)║至於良辰美日。休沐告歸。徵友命朋。來遊此寺。
T51n2092_p1015a09(03)║雷車接軫。羽蓋成陰。或置酒林泉。題詩花圃。
T51n2092_p1015a10(02)║折藕浮瓜。以為興適。普泰末。
T51n2092_p1015a11(07)║雍西刺史隴西王爾朱天光總士馬於此寺。寺門無何都崩。
T51n2092_p1015a12(01)║天光見而惡之。其年天光戰敗斬於東市也。
T51n2092_p1015a13(00)║法雲寺。
T51n2092_p1015a14(13)║西域烏場國胡沙門僧摩羅所立也。在寶光寺西。隔牆並門。摩羅聰慧利根。
T51n2092_p1015a15(00)║學窮釋氏。至中國即曉魏言隸書。
T51n2092_p1015a16(03)║凡聞見無不通解。是以道俗貴賤同歸仰之。
T51n2092_p1015a17(03)║作祇洹寺一所。工制甚精。佛殿僧房皆為胡飾。
T51n2092_p1015a18(00)║丹素炫彩金玉垂輝。摹寫真容。
T51n2092_p1015a19(04)║似丈六之見鹿苑。神光壯麗。若金剛之在雙林。
T51n2092_p1015a20(03)║伽藍之內花果蔚茂。芳草蔓合。嘉木被庭。
T51n2092_p1015a21(03)║京師沙門好胡法者。皆就摩羅受持之。
T51n2092_p1015a22(05)║戒行真苦難可揄揚。祕咒神驗。閻浮所無。
T51n2092_p1015a23(05)║咒枯樹能生枝葉。咒人變為驢馬。見之莫不忻怖。
T51n2092_p1015a24(03)║西域所齎舍利骨及佛牙經像皆在此寺。
T51n2092_p1015a25(04)║寺北有侍中尚書令臨淮王彧宅。彧博通典籍。
T51n2092_p1015a26(03)║辨慧清恬。風儀詳審。容止可觀。至三元肇慶。
T51n2092_p1015a27(02)║萬國齊珍。金蟬曜首。寶玉鳴腰。負荷執笏。
T51n2092_p1015a28(02)║逶迤複道。觀者忘疲。莫不歎服。彧性愛林泉。
T51n2092_p1015a29(01)║又重賓客。至於春風扇揚。花樹如錦。
T51n2092_p1015b01(03)║晨食南館。夜遊後園。僚寀成群。俊民滿席。
T51n2092_p1015b02(03)║絲桐發響。羽觴流行。詩賦並陳。清言乍起。
T51n2092_p1015b03(03)║莫不飲其玄奧。忘其褊[郗-巾+ㄙ]焉。
T51n2092_p1015b04(08)║是以入彧室者謂登仙也。荊州秀才張裴裳為五言。
T51n2092_p1015b05(04)║有清拔之句云。異秋花共色。別樹鳥同聲。
T51n2092_p1015b06(04)║彧以蛟龍錦賜之。亦有得緋紬緋綾者。唯河東。
T51n2092_p1015b07(03)║裴子明為詩不工。罰酒一石。子明八日而醉眠。
T51n2092_p1015b08(01)║時人譬之山濤。及爾朱兆入京師。
T51n2092_p1015b09(05)║彧為亂兵所害。朝野痛惜焉。
T51n2092_p1015b10(11)║出西陽門外四里御道南有洛陽大市。周迴八里市南有皇女臺。
T51n2092_p1015b11(03)║漢大將軍梁冀所造。猶高五丈餘。景明中。
T51n2092_p1015b12(03)║比丘道恒立靈僊寺於其上。臺西有河陽縣臺。
T51n2092_p1015b13(01)║中有侍中侯剛宅。市西北有土山魚池。
T51n2092_p1015b14(03)║亦冀之所造。即漢書所謂。採土築山十里。
T51n2092_p1015b15(04)║九阪以象二崤者。市東有通商達貨二里。里內之人。
T51n2092_p1015b16(01)║盡皆工巧屠販為生。資財巨萬。
T51n2092_p1015b17(06)║有劉寶者最為富室。州郡都會之處。皆立一宅。各養馬一匹。
T51n2092_p1015b18(00)║至於鹽粟。貴賤市價高下所在一例。
T51n2092_p1015b19(03)║舟車所通足跡所履。莫不商販焉。
T51n2092_p1015b20(07)║是以海內之貨咸萃其庭。產匹銅山家藏金穴。
T51n2092_p1015b21(06)║宅宇踰制樓觀出雲。車馬服飾擬於王者。
T51n2092_p1015b22(07)║市南有調音樂律二里。里內之人。絲竹謳歌。天下妙伎出焉。
T51n2092_p1015b23(01)║有田僧超者善吹笳。能為壯士歌項羽吟。
T51n2092_p1015b24(02)║征西將軍崔延伯甚愛之。正光末。
T51n2092_p1015b25(05)║高平失據虐吏充斥。賊帥萬侯醜奴寇暴涇岐之間。
T51n2092_p1015b26(02)║朝廷為旱食。延伯總步騎五萬討之。
T51n2092_p1015b27(04)║延伯出師於洛陽城西張方橋。即漢之夕陽亭也。
T51n2092_p1015b28(02)║時公卿祖道車騎成列。延伯危冠長劍。耀武於前。
T51n2092_p1015b29(00)║僧超吹壯士笛曲於後。聞之者懦夫成勇。
T51n2092_p1015c01(01)║劍客思奮。延伯膽略不群。威名卓著。為國展力。
T51n2092_p1015c02(00)║二十餘年。攻無全城戰無橫陣。
T51n2092_p1015c03(05)║是以朝廷傾心送之。延伯每臨場令僧超為壯士聲。
T51n2092_p1015c04(02)║甲冑之士踴躍單馬入陣。旁若無人。勇冠三軍。
T51n2092_p1015c05(00)║威鎮戎豎。二年之間獻捷相繼。
T51n2092_p1015c06(05)║醜奴募善射者射僧超亡。延伯悲惜哀慟。
T51n2092_p1015c07(05)║左右謂伯牙之失鐘子期不能過也。
T51n2092_p1015c08(07)║後延伯為流矢所中。卒於軍中。於是五萬之師。一時潰散。
T51n2092_p1015c09(02)║市西有退酤治觴二里。里內之人。多醞酒為業。
T51n2092_p1015c10(01)║河東人劉白墮善能釀酒。
T51n2092_p1015c11(08)║季夏六月時暑赫晞以甖貯酒暴於日中。經一旬其酒不動。
T51n2092_p1015c12(01)║飲之香美。而醉經月不醒。
T51n2092_p1015c13(08)║京師朝貴多出郡登藩。遠相餉饋。踰于千里。以其遠至。
T51n2092_p1015c14(03)║號曰鶴觴。亦名騎驢酒。永熙年中。
T51n2092_p1015c15(07)║南青州刺史毛鴻賓齎酒之蕃。逢路賊。盜飲之即醉。
T51n2092_p1015c16(03)║皆被擒獲。因復命擒姦酒遊俠。語曰。
T51n2092_p1015c17(05)║不畏張弓拔刀。唯畏白墮春醪。市北慈孝奉終二里。
T51n2092_p1015c18(01)║里內之人。以賣棺槨為業。賃[車*需]車為事。
T51n2092_p1015c19(02)║有輓歌。孫巖娶妻三年。不脫衣而臥。巖因怪之。
T51n2092_p1015c20(01)║伺其睡。陰解其衣。有毛長三尺似野狐尾。
T51n2092_p1016a01(01)║巖懼而出之。妻臨去將刀截巖髮而走。
T51n2092_p1016a02(03)║鄰人逐之。變成一狐。追之不得。
T51n2092_p1016a03(08)║其後京邑被截髮者一百三十餘人。初變婦人衣服靚粧。
T51n2092_p1016a04(03)║行路人見而悅。近之皆被截髮。
T51n2092_p1016a05(08)║當時有婦人著綵衣者。人皆指為狐魅。
T51n2092_p1016a06(09)║熙平二年四月有此至秋乃止。別有準財金肆二里。富人在焉。
T51n2092_p1016a07(02)║凡此十里。多諸工商貨殖之民。千金比屋。
T51n2092_p1016a08(03)║層樓對出。重門啟扇。閣道交通。迭相臨望。
T51n2092_p1016a09(03)║金銀錦繡。奴婢緹衣。五味八珍。僕隸畢口。
T51n2092_p1016a10(03)║神龜年中。以工商上僭不聽金銀錦繡。
T51n2092_p1016a11(03)║雖立此制竟不施行。準財里內有開善寺。
T51n2092_p1016a12(04)║京兆人韋英宅也。英早卒。其妻梁氏不治喪而嫁。
T51n2092_p1016a13(01)║更約河內人向子集為夫。雖云改嫁仍居英宅。
T51n2092_p1016a14(00)║英聞梁氏嫁。白日來歸乘馬將數人。
T51n2092_p1016a15(03)║至於庭前呼曰阿梁卿忘我也。子集驚怖張弓射之。
T51n2092_p1016a16(00)║應弦而倒。即變為桃人。
T51n2092_p1016a17(07)║所騎之馬亦變為茅馬。從者數人盡化為蒲人。
T51n2092_p1016a18(06)║梁氏惶懼捨宅為寺。南陽人侯慶有銅像一軀。可高丈餘。
T51n2092_p1016a19(01)║慶有牛一頭。擬為金色。遇急事。遂以牛他用之。
T51n2092_p1016a20(00)║經二年慶妻馬氏忽夢此像。謂之曰。
T51n2092_p1016a21(03)║卿夫婦負我。金色久而不償。
T51n2092_p1016a22(08)║今取卿兒醜多以償金色焉。悟覺心不遑安至曉。
T51n2092_p1016a23(04)║醜多得病而亡。慶年五十。唯有一子悲哀之。
T51n2092_p1016a24(04)║聲感於行路。醜多亡日。像自然金色。光照四鄰。
T51n2092_p1016a25(02)║一里之內咸聞香氣。僧俗長幼皆來觀睹。
T51n2092_p1016a26(03)║尚書右僕射元稹。聞里內頻有怪異。
T51n2092_p1016a27(05)║遂改準財為齊諧里也。自退酤以西。張方溝以東。
T51n2092_p1016a28(02)║南臨洛水。北達芒山。其間東西二里。南北十五里。
T51n2092_p1016a29(00)║並名為壽丘里。皇宗所居也。
T51n2092_p1016b01(06)║民間號為王子坊。
T51n2092_p1016b02(16)║當時四海晏清八荒率職縹囊紀慶玉燭調辰。百姓殷阜。年登俗樂。
T51n2092_p1016b03(07)║鰥寡不聞犬豕之食。煢獨不見牛馬之衣。
T51n2092_p1016b04(08)║於是帝族王侯外戚公主。擅山海之富。居川林之饒。爭修園宅。
T51n2092_p1016b05(01)║互相誇競。崇門豐室。洞戶連房。飛館生風。
T51n2092_p1016b06(02)║重樓起霧。高臺芳樹家家而築。
T51n2092_p1016b07(07)║花林曲池園園而有。莫不桃李夏綠竹柏冬青。
T51n2092_p1016b08(06)║而河間王琛最為豪首。常與高陽爭衡。造文柏堂。
T51n2092_p1016b09(03)║形如徽音殿。置玉丼金罐。以金五色績為繩。
T51n2092_p1016b10(02)║妓女三百人。盡皆國色。有婢朝雲善吹箎。
T51n2092_p1016b11(03)║能為團扇歌壟上聲。琛為秦州刺史。
T51n2092_p1016b12(06)║諸羌外叛屢討之不降。琛令朝雲假為貧嫗吹箎而乞。
T51n2092_p1016b13(01)║諸羌聞之悉皆流涕。迭相謂曰。
T51n2092_p1016b14(06)║何為棄墳井在山谷為寇也。即相率歸降。秦民語曰。
T51n2092_p1016b15(02)║快馬健兒不如老嫗吹箎。琛在秦州多無政績。
T51n2092_p1016b16(01)║遣使向西域求名馬。遠至波斯國得千里馬。
T51n2092_p1016b17(01)║號曰追風赤驥。次有七百里者十餘匹。
T51n2092_p1016b18(02)║皆有名字。以銀為槽。金為鎖環。諸王服其豪富。
T51n2092_p1016b19(00)║琛語人云。晉室石崇乃是庶姓。
T51n2092_p1016b20(04)║猶能雉頭狐腋畫卯雕薪。況我大魏天王不為華侈。
T51n2092_p1016b21(00)║造迎風館。於後園窗戶之上。列錢青瑣。
T51n2092_p1016b22(02)║玉鳳[銜-金+缶]鈴。金龍吐佩。素柰朱李枝條入簷。
T51n2092_p1016b23(02)║伎女樓上坐而摘食。琛常會宗室陳諸寶器。
T51n2092_p1016b24(02)║金瓶銀瓮百餘口。甌檠盤盒稱是。自餘酒器。
T51n2092_p1016b25(01)║有水晶缽。瑪瑙琉璃碗。赤玉卮數十枚。
T51n2092_p1016b26(02)║作工奇妙。中土所無。皆從西域而來。
T51n2092_p1016b27(04)║又陳女樂及諸名馬。復引諸王按行府庫。錦罽珠璣。
T51n2092_p1016b28(01)║冰羅霧縠。充積其內。繡纈油綾絲綵越葛。
T51n2092_p1016b29(01)║錢絹等。不可數計。琛忽謂章武王融曰。
T51n2092_p1016c01(02)║不恨我不見石崇。恨石崇不見我。
T51n2092_p1016c02(06)║融立性貪暴志欲無限。見之惋歎。不覺生疾還家。
T51n2092_p1016c03(04)║臥三日不起江陽王繼來省疾謂曰。
T51n2092_p1016c04(07)║卿之財產應得抗衡。何為嘆羨以至於此。融曰。
T51n2092_p1016c05(06)║常謂高陽一人寶貨多融。誰知河間瞻之在前。繼笑曰。
T51n2092_p1016c06(01)║卿欲作袁術之在淮南。不知世間復有劉備也。
T51n2092_p1016c07(00)║融乃蹶起置酒作樂。于時國家殷富。
T51n2092_p1016c08(03)║庫藏盈溢。錢絹露積於廊者。不可較數。
T51n2092_p1016c09(04)║及太后賜百官負絹任意自取。朝臣莫不稱力而去。
T51n2092_p1016c10(00)║唯融與陳留侯李崇負絹過。性蹶倒傷裸。
T51n2092_p1016c11(00)║侍中崔光止取兩匹。太后問侍中何少。
T51n2092_p1016c12(01)║對曰。臣有兩手。唯堪兩匹所獲多矣。
T51n2092_p1016c13(04)║朝貴服其清廉。經河陰之役諸元殲盡。
T51n2092_p1016c14(06)║王侯第宅多題為寺。壽丘里閭列剎相望。
T51n2092_p1016c15(07)║祇洹鬱起寶塔高凌。四月初八日。京師士女多至河間寺。
T51n2092_p1016c16(01)║觀其廊廡綺麗無不歎息。
T51n2092_p1016c17(08)║以為蓬萊仙室亦不是過。入其後園。見溝瀆蹇產。
T51n2092_p1016c18(03)║石磴礁嶢朱荷出也。綠萍浮水。飛梁跨閣。樹出雲。
T51n2092_p1017a01(00)║咸皆唧唧。雖梁王兔苑想之不如也。
T51n2092_p1017a02(00)║追光寺。侍中尚書令東平王略之宅也。
T51n2092_p1017a03(02)║略生而岐嶷。幼則老成。博洽群書。好道不倦。
T51n2092_p1017a04(01)║神龜中。為黃門侍郎。元義專政虐加宰輔。
T51n2092_p1017a05(02)║
T51n2092_p1017a06(20)║略密與其兄相州刺史中山王熙欲起義兵問罪君側雄規不就釁起同謀。
T51n2092_p1017a07(08)║略兄弟四人並罹塗炭。唯略一身逃命江右。蕭衍素聞略名。
T51n2092_p1017a08(01)║見其器度寬雅文學優瞻。甚敬重之。謂曰。
T51n2092_p1017a09(02)║洛中如王者幾人。略對曰。臣在本朝之日。
T51n2092_p1017a10(03)║承乏攝官。至於宗廟之美百官之富。
T51n2092_p1017a11(06)║鴛鸞接翼杞梓成陰。如臣之比趙咨所云。
T51n2092_p1017a12(07)║車載斗量不可數盡。衍大笑。乃封略為中山王。食邑千戶。
T51n2092_p1017a13(02)║儀比王子。又除宣城太守。
T51n2092_p1017a14(08)║給鼓次一部劍卒千人。略為政清肅。甚有治聲。
T51n2092_p1017a15(06)║江東朝貴侈於矜尚。見略入朝莫不憚其進止。
T51n2092_p1017a16(05)║尋遷信武將軍衡州刺史。孝昌元年。明帝宥吳人江革。
T51n2092_p1017a17(01)║請略歸國。江革者蕭衍之大將也。蕭衍謂曰。
T51n2092_p1017a18(01)║朕寧失江革不得無王。略曰。臣遭家禍難。
T51n2092_p1017a19(01)║白骨未收。乞還本朝敘錄存沒。因即悲泣。
T51n2092_p1017a20(01)║衍哀而遣之。乃賜錢五百萬。金二百斤。
T51n2092_p1017a21(03)║銀五百斤。錦繡寶玩之物不可稱數。
T51n2092_p1017a22(06)║親帥百官送於江上。作五言詩。贈者百餘人。
T51n2092_p1017a23(05)║凡見禮敬如親比。略始濟淮。明帝拜略侍中義陽王。食。
T51n2092_p1017a24(00)║邑千戶。略至闕。詔曰。昔劉蒼好善利建東平。
T51n2092_p1017a25(00)║曹植能文大啟陳國。
T51n2092_p1017a26(09)║是用聲彪盤石義鬱維城。侍中義陽王略體自藩華。
T51n2092_p1017a27(07)║門勳夙著內潤外朗。兄弟偉如既見義亡家捐生殉國。
T51n2092_p1017a28(02)║永言忠烈何日忘之。往雖弛擔為梁。
T51n2092_p1017a29(05)║今便言旋闕下。有志有節。能始能終。方傳美丹青。
T51n2092_p1017b01(03)║懸諸日月。略前未至之日即心立稱。故封義陽。
T51n2092_p1017b02(02)║然國既邊地。寓食他邑。求之二三未為盡善。
T51n2092_p1017b03(02)║宜比德均封追芳曩烈。可改封東平王。戶數如前。
T51n2092_p1017b04(00)║尋進尚書令儀同三司。
T51n2092_p1017b05(08)║領國子祭酒侍中如故。略從容閑雅。本自天資。
T51n2092_p1017b06(07)║出南入北轉復高邁。言論動止朝野師模。建義元年薨於河陰。
T51n2092_p1017b07(00)║贈太保。諡曰文貞。嗣王景式捨宅為此寺。
T51n2092_p1017b08(00)║融覺寺。清河文獻王懌所立也。
T51n2092_p1017b09(05)║在閶闔門外御道南。有五層浮圖一所。與沖覺寺齊等。
T51n2092_p1017b10(01)║佛殿僧房充溢一里。比丘曇謨最善於禪學。
T51n2092_p1017b11(00)║講涅槃花嚴。僧徙千人。
T51n2092_p1017b12(08)║天竺國胡沙門菩提流支見而禮之號為菩薩。流支解佛義知名。
T51n2092_p1017b13(00)║西土諸夷號為羅漢。曉魏言及隸書。
T51n2092_p1017b14(02)║翻十地楞伽及諸經論二十三部。
T51n2092_p1017b15(06)║雖石室之寫金言。草堂之傳真教。不能過也。
T51n2092_p1017b16(06)║流支讀曇謨最大乘義章。每彈指讚嘆唱言微妙。
T51n2092_p1017b17(04)║即為胡書寫之傳之。於西域沙門常東向遙禮之。
T51n2092_p1017b18(01)║號曇謨最為東方聖人。
T51n2092_p1017b19(00)║大覺寺。廣平王懷捨宅也。
T51n2092_p1017b20(06)║在融覺寺西一里許。北瞻芒嶺。南眺洛汭。東望宮闕。
T51n2092_p1017b21(03)║西顧旗亭。禪皋顯敞。實為勝地。是以溫子升碑云。
T51n2092_p1017b22(00)║面水背山。左朝右市是也。
T51n2092_p1017b23(07)║環所居之堂上置七佛。林池飛閣比之景明。至於春風動樹。
T51n2092_p1017b24(01)║則蘭開紫葉。秋霜降草。則菊吐黃花。
T51n2092_p1017b25(04)║名僧大德寂以遣煩。永熙年中平陽王即位。
T51n2092_p1017b26(04)║造磚浮圖一所。是土石之工窮精極麗。
T51n2092_p1017b27(06)║詔中書舍人溫子升以為文也。
T51n2092_p1017b28(00)║永明寺。宣武皇帝所立也。在大覺寺東。
T51n2092_p1017b29(02)║時佛法經像盛於洛陽。異國沙門咸來輻輳。
T51n2092_p1017c01(02)║負錫持經。適茲藥土。世宗故立此寺以憩之。
T51n2092_p1017c02(01)║房廡連[一/旦]一千餘間。庭列脩竹。簷拂高松。
T51n2092_p1017c03(01)║奇花異草。駢闐階砌。百國沙門三千餘人。
T51n2092_p1017c04(01)║西域遠者乃至大秦國。盡天地之西垂。
T51n2092_p1017c05(02)║績紡百姓野居。邑屋相望。衣服車馬。擬儀中國。
T51n2092_p1017c06(00)║南中有歌營國。去京師甚遠。風土隔絕。
T51n2092_p1017c07(01)║世不與中國交通。雖二漢及魏亦未曾至也。
T51n2092_p1017c08(01)║今始有沙門焉子善提拔陀。
T51n2092_p1017c09(06)║自云北行一月日。至勾稚國。北行十一日至孫典國。
T51n2092_p1017c10(02)║從孫典國北行三十日至扶南國。方五千里。
T51n2092_p1017c11(02)║南夷之國最為強大。民戶殷多。
T51n2092_p1017c12(06)║出明珠金玉及水精珍異。饒檳榔。
T51n2092_p1017c13(10)║從扶南國北行一月至林邑國。出林邑入蕭衍國。拔陀至楊州歲餘。
T51n2092_p1017c14(01)║隨楊州比丘法融。來至京師。
T51n2092_p1017c15(07)║沙門問其南方風俗。拔陀云。古有奴調國。乘四輪馬為車。
T51n2092_p1017c16(02)║斯調國出火浣布。以樹皮為之。其樹入火不燃。
T51n2092_p1017c17(01)║凡南方諸國。皆因城廓而居。多饒珍麗。
T51n2092_p1017c18(03)║民俗淳善。質直好義。
T51n2092_p1017c19(12)║亦與西國大秦安息身毒諸國交通往來。或三方四方浮浪乘風。
T51n2092_p1017c20(03)║百日便至。率奉佛教。好生惡殺。寺西有宜牛里。
T51n2092_p1017c21(02)║里內有陳留王景皓侍中安定公胡元吉等二宅。
T51n2092_p1017c22(00)║景皓者河內刺史陳留莊王祚之子。
T51n2092_p1018a01(03)║立性虛豁。少有大度。愛人好事。待物無遺。
T51n2092_p1018a02(03)║夙善玄言道家之業。遂捨半宅安置佛徒。
T51n2092_p1018a03(04)║演唱大乘數部並進。
T51n2092_p1018a04(13)║京師大德超光[日*延]榮四法師三藏胡沙門菩提流支等咸預其席。
T51n2092_p1018a05(05)║諸方伎術之士莫不歸赴。時有奉朝請孟仲暉者。
T51n2092_p1018a06(03)║武城人也。父賓金城太守。暉志性聰明。學兼釋氏。
T51n2092_p1018a07(01)║四諦之義窮其旨歸。恒來造第與沙門論議。
T51n2092_p1018a08(01)║時號為玄宗先生。暉遂造人中夾貯像一軀。
T51n2092_p1018a09(00)║相好端嚴。希世所有。置皓前廳須臾彌寶坐。
T51n2092_p1018a10(00)║永安二年中。此像每夜行遶其坐。
T51n2092_p1018a11(04)║四面腳跡隱地成文。於是士庶異之。咸來觀矚。
T51n2092_p1018a12(03)║由是發心者亦復無量。永熙三年秋。忽然自去。
T51n2092_p1018a13(02)║莫知所之。其年冬而京師遷鄴。
T51n2092_p1018a14(07)║武定五年暉為洛州開府長史。重加採訪。寥無影跡。
T51n2092_p1018a15(04)║出閶闔門城外七里。長分橋。中朝時。
T51n2092_p1018a16(07)║以穀水浚急注於城下多壞民家。立石橋以限之。
T51n2092_p1018a17(05)║長則分流入洛。故名曰長分橋。或云。晉河間王在長安。
T51n2092_p1018a18(01)║遣張方征長沙王。營軍於此。因為張方橋也。
T51n2092_p1018a19(00)║未知孰是。今民間訛語。號為張夫人橋。
T51n2092_p1018a20(01)║朝士送迎多在此處。長分橋西有千金堰。
T51n2092_p1018a21(02)║計其水利日益千金。因以為名。
T51n2092_p1018a22(07)║昔都水使者陳勰所造。令備夫一千歲恒修之。
T51n2092_p1018a23(00)║洛陽城西伽藍記卷第四

CBETA 中華電子佛典協會
本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.