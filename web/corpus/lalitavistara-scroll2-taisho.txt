【經錄部類】〔本緣部〕〔本緣部〕
【經文資訊】大正新脩大藏經 第三冊 No. 186《普曜經》CBETA 電子佛典 V1.30 普及版
# Taisho Tripitaka Vol. 3, No. 186 普曜經, CBETA Chinese Electronic Tripitaka V1.30, Normalized Version
T03n0186_p0489a13(00)║
T03n0186_p0489a14(00)║
T03n0186_p0489a15(00)║普曜經卷第二
T03n0186_p0489a16(00)║
T03n0186_p0489a17(00)║　　　　西晉月氏三藏竺法護譯
T03n0186_p0489a18(00)║　　降神處胎品第四
T03n0186_p0489a19(00)║「於是四天王、天帝釋、炎天子、兜術天子、
T03n0186_p0489a20(01)║無慢天子、善化天子、魔子導師、梵忍跡天、
T03n0186_p0489a21(01)║梵滿天、善梵天、光淨天、光音天、大神妙天、
T03n0186_p0489a22(01)║淨居天、竟往天、阿迦膩吒天，
T03n0186_p0489a23(07)║及餘無數百千天人，皆共集會轉相謂言：『今仁君等，
T03n0186_p0489a24(04)║假使菩薩獨往降神處於母胎，我等諸天不往侍從，
T03n0186_p0489a25(00)║墮無反復不識恩養。誰能堪任侍衛菩薩，
T03n0186_p0489a26(00)║降神入胎不離其側，如影隨形，
T03n0186_p0489a27(03)║乃至成佛；降伏魔官，而轉法輪，
T03n0186_p0489a28(06)║和慈四等至大滅度，以懷慈心，歡喜悅心，調和其心，
T03n0186_p0489a29(02)║而奉事焉；未曾遠離，不違要誓？』於是頌曰：
T03n0186_p0489b01(00)║「『今誰能堪任，　　追侍常悅心；
T03n0186_p0489b02(00)║誰得名稱力，　　自發長往侍？
T03n0186_p0489b03(00)║忉利天誰意，　　捨安不樂天；
T03n0186_p0489b04(00)║住在玉女眾，　　侍離垢月顏。
T03n0186_p0489b05(00)║諸微妙最樹，　　雖貪天室宅；
T03n0186_p0489b06(00)║屋宅化金色，　　當侍離垢威。
T03n0186_p0489b07(00)║心念若干品，　　不慕其諍訟；
T03n0186_p0489b08(00)║少欲如妙花，　　大男子所好。
T03n0186_p0489b09(00)║言寂兜術天，　　諸天求大威；
T03n0186_p0489b10(00)║所生常見敬，　　當樂無量稱。
T03n0186_p0489b11(00)║慕應化妙本，　　自在諸天宮；
T03n0186_p0489b12(00)║心吉皆奉行，　　當好是功勳。
T03n0186_p0489b13(00)║魔王懷毒心，　　越度一切尊；
T03n0186_p0489b14(00)║及愛此經法，　　自在度欲尊。
T03n0186_p0489b15(00)║亦度於欲界，　　亦及梵所居；
T03n0186_p0489b16(00)║修行四等心，　　在諸仙中上。
T03n0186_p0489b17(00)║遊諸天殊特，　　如轉輪聖王；
T03n0186_p0489b18(00)║室宅常安隱，　　侍離欲威尊。
T03n0186_p0489b19(00)║欲得國君安，　　大財無極富；
T03n0186_p0489b20(00)║眷屬無怨仇，　　侍送可敬順。
T03n0186_p0489b21(00)║致財色豪位，　　名稱力功勳；
T03n0186_p0489b22(00)║見歎及仁君，　　往侍送梵音。
T03n0186_p0489b23(00)║欲得天人樂，　　及致三界安；
T03n0186_p0489b24(00)║處安及法安，　　當侍大仙安。
T03n0186_p0489b25(00)║若除婬怒癡，　　欲棄眾冥塵；
T03n0186_p0489b26(00)║寂然心淡泊，　　侍從調定意。
T03n0186_p0489b27(00)║學不學緣覺，　　當逮一切智；
T03n0186_p0489b28(00)║十力師子吼，　　當侍從江海。
T03n0186_p0489b29(00)║意勝閉惡趣，　　致安住甘露；
T03n0186_p0489c01(00)║得成八正道，　　侍從降五趣。
T03n0186_p0489c02(00)║其欲得見佛，　　欲聽大哀法；
T03n0186_p0489c03(00)║慕致眾福祚，　　往侍自在聖。
T03n0186_p0489c04(00)║盡生老死苦，　　欲解宛轉縛；
T03n0186_p0489c05(00)║清淨如虛空，　　侍清明真人。
T03n0186_p0489c06(00)║欲致一切敬，　　相好殊異德；
T03n0186_p0489c07(00)║常欲濟彼己，　　當侍可愛敬。
T03n0186_p0489c08(00)║戒定及智慧，　　此及無量稱；
T03n0186_p0489c09(00)║究竟所生安，　　當侍彼大聖。
T03n0186_p0489c10(00)║欲達深難解，　　玄絕難逮義；
T03n0186_p0489c11(00)║欲得慧自解，　　當侍大醫王。』
T03n0186_p0489c12(00)║「爾時諸天聞歎此偈，其四天王四萬人俱，
T03n0186_p0489c13(01)║百千忉利天、炎天、兜術天、無憍樂天、
T03n0186_p0489c14(03)║化自在天，各與百千諸天子俱，六萬魔天，
T03n0186_p0489c15(02)║前世積德修清淨行；梵迦夷天六萬八千，
T03n0186_p0489c16(03)║乃至阿迦膩吒天，與無央數百千眷屬；
T03n0186_p0489c17(05)║又有四方無數百千皆來集會。
T03n0186_p0489c18(09)║是諸天子各各嗟歎歌頌妙偈：
T03n0186_p0489c19(00)║「『聽我無限言，　　意審至三乘；
T03n0186_p0489c20(00)║棄欲樂安住，　　所慕此最淨。
T03n0186_p0489c21(00)║大聖度降神，　　眾奉可重敬；
T03n0186_p0489c22(00)║守德神仙護，　　微妙無害意。
T03n0186_p0489c23(00)║執樂鼓和音，　　歎德海功勳；
T03n0186_p0489c24(00)║歸命天人尊，　　聞菩薩上慧。
T03n0186_p0489c25(00)║散花供養聖，　　奉仁名花香；
T03n0186_p0489c26(00)║悅心天人尊，　　離欲安無患。
T03n0186_p0489c27(00)║意妙清淨花，　　善願演光明；
T03n0186_p0489c28(00)║迦夷散眾花，　　等供福清淨。
T03n0186_p0489c29(00)║處胎無垢著，　　覺[穴/(爿*吾)]老病死；
T03n0186_p0490a01(00)║悅心侍究竟，　　志懷奉恭敬。
T03n0186_p0490a02(00)║天人獲善利，　　見舉足七步；
T03n0186_p0490a03(00)║釋梵咸稽首，　　香水洗淨意。
T03n0186_p0490a04(00)║屈意隨世俗，　　天宮處塵欲；
T03n0186_p0490a05(00)║普捨釋尊位，　　咸悅意侍之。
T03n0186_p0490a06(00)║取草坐道場，　　得佛降眾魔；
T03n0186_p0490a07(00)║梵勸轉法輪，　　僉共奉安住。
T03n0186_p0490a08(00)║三界作佛事，　　甘露億載眾；
T03n0186_p0490a09(00)║權化眾清涼，　　皆棄渴名稱。』
T03n0186_p0490a10(00)║「於是欲行天人勝室，睹見菩薩姿色殊妙，
T03n0186_p0490a11(00)║心自念言：『今此真人清淨殊貌，
T03n0186_p0490a12(04)║其妃如類邪？尊人所厚咸皆羨之，
T03n0186_p0490a13(06)║各執花香抱愛敬心，志功福報願立神足。』適作是念，
T03n0186_p0490a14(02)║即時尋沒天人宮殿，在迦維羅衛大園觀中，
T03n0186_p0490a15(02)║寂然莊[飢-几+芳]，其白淨王所可愛樂，
T03n0186_p0490a16(06)║難及大殿後宮菀囿，其處巍巍污塗香熏，
T03n0186_p0490a17(06)║清淨無垢光明福祚，威神成就，天人瓔珞一時并至；
T03n0186_p0490a18(02)║尋從地起見王妙后，舉身一指，現在虛空，
T03n0186_p0490a19(02)║各各相和而說偈言：
T03n0186_p0490a20(00)║「『天玉女遊行，　　睹菩薩妙顏；
T03n0186_p0490a21(00)║心中發是念，　　菩薩母何類？
T03n0186_p0490a22(00)║手各執眾花，　　往聞生愛意；
T03n0186_p0490a23(00)║既受持花香，　　叉十指作禮。
T03n0186_p0490a24(00)║微妙氣雜香，　　投身自歸命；
T03n0186_p0490a25(00)║吾睹名稱市，　　善見仁顏色。
T03n0186_p0490a26(00)║亦欲睹殊異，　　玉女色最悅；
T03n0186_p0490a27(00)║觀尊見其形，　　天眼自睹身。
T03n0186_p0490a28(00)║是顏第一殊，　　至德生尊人；
T03n0186_p0490a29(00)║明珠著好器，　　是器天中天。
T03n0186_p0490b01(00)║手腳如甘露，　　來樂勝天人；
T03n0186_p0490b02(00)║觀像無厭足，　　其心益踴悅。
T03n0186_p0490b03(00)║威首照虛空，　　其明耀諸天；
T03n0186_p0490b04(00)║離垢眾雜香，　　身演暉如是。
T03n0186_p0490b05(00)║其色如紫金，　　威神耀諸天；
T03n0186_p0490b06(00)║如蜂王成蜜，　　演淨塗香熏。
T03n0186_p0490b07(00)║眼明如真金，　　光淨耀虛空；
T03n0186_p0490b08(00)║所沒至清淨，　　而等於有無。
T03n0186_p0490b09(00)║脾踵猶如象，　　其膝微平正；
T03n0186_p0490b10(00)║手腳平等淨，　　玉女歎決疑。
T03n0186_p0490b11(00)║如是多所觀，　　散花右遶之；
T03n0186_p0490b12(00)║歎名稱佛母，　　還入其天宮。』
T03n0186_p0490b13(00)║「爾時四天王、天帝、炎天，及無慢天、天龍、
T03n0186_p0490b14(01)║厭鬼，及害人鬼、阿須倫、揵陀羅、真陀羅、
T03n0186_p0490b15(02)║摩休勒，咸皆來至歸人中上，
T03n0186_p0490b16(07)║而在前導衛護至尊——將無惡物害意向之，
T03n0186_p0490b17(06)║若世俗人勿造危難——詣其王后所居宇宅，皆共清和，
T03n0186_p0490b18(02)║眷屬圍繞遊行虛空，一切吉祥令無違嬈，
T03n0186_p0490b19(02)║眾共宿衛；諸天子知悉欲往侍，
T03n0186_p0490b20(06)║悅心敬后執持花香，叉手十指為禮。見淨尊人，
T03n0186_p0490b21(03)║當降神故，師子大哀欲來生故，用道法故，
T03n0186_p0490b22(02)║皆當勸助護一切故。　「於是菩薩欲遷神時，
T03n0186_p0490b23(02)║東方極遠無數菩薩住兜術天，
T03n0186_p0490b24(06)║皆共來至於斯佛土供養菩薩；
T03n0186_p0490b25(10)║南西北方四維上下十方無限諸佛世界，
T03n0186_p0490b26(11)║無數菩薩一生補處住兜術宮，皆來詣此供養菩薩。
T03n0186_p0490b27(08)║其四天王八萬四千諸玉女眾，忉利天、炎天、兜術天、無憍樂天、
T03n0186_p0490b28(00)║化自在天，各將侍從八萬四千玉女，
T03n0186_p0490b29(02)║鼓樂絃歌，來詣此土供養菩薩。於時菩薩，
T03n0186_p0490c01(01)║即坐首藏普德等集三昧定意，一切現大棚閣，
T03n0186_p0490c02(00)║并諸菩薩億百千載，諸天圍繞；動兜術天，
T03n0186_p0490c03(01)║適震動已，從身放光，
T03n0186_p0490c04(09)║具足廣普照此三千大千佛國土靡不周遍，
T03n0186_p0490c05(07)║曜幽冥處令睹大明，日月之光所不逮及；照於地獄、餓鬼、
T03n0186_p0490c06(01)║畜生、八難中人，蒙斯尊光普獲安隱。
T03n0186_p0490c07(02)║所蒙光處令其眾生，消婬怒癡，不懷自大，
T03n0186_p0490c08(01)║無有惱熱亦無貪嫉，皆懷慈心，
T03n0186_p0490c09(05)║相視如子如父如母如兄如弟。天人伎樂不鼓自鳴，
T03n0186_p0490c10(01)║百千億載音聲相和，無數天人念善思惟，
T03n0186_p0490c11(01)║彼大天宮無能毀壞，
T03n0186_p0490c12(09)║玉女百千各鼓琴箏在後侍從，以伎樂音嗟歎菩薩前世積德，
T03n0186_p0490c13(01)║而說偈言：
T03n0186_p0490c14(00)║「『前世積功德，　　長夜來善本；
T03n0186_p0490c15(00)║布施得真正，　　故今致奉敬。
T03n0186_p0490c16(00)║尊本無數劫，　　惠施愛男女；
T03n0186_p0490c17(00)║以斯施果報，　　雨天諸花香。
T03n0186_p0490c18(00)║害身肉稱之，　　用哀愍鳥故；
T03n0186_p0490c19(00)║由此布施果，　　餓鬼蒙食醬。
T03n0186_p0490c20(00)║尊本無數劫，　　護戒無所犯；
T03n0186_p0490c21(00)║由禁獲果報，　　消盡惡道難。
T03n0186_p0490c22(00)║本無數億劫，　　志道行忍辱；
T03n0186_p0490c23(00)║忍行致此果，　　慈心愍天人。
T03n0186_p0490c24(00)║本無數億劫，　　上進無怯劣；
T03n0186_p0490c25(00)║以是精進果，　　身好如須彌。
T03n0186_p0490c26(00)║本無數億劫，　　禪思消眾塵；
T03n0186_p0490c27(00)║以是一心果，　　不樂眾塵欲。
T03n0186_p0490c28(00)║本無數億劫，　　行智斷貪欲；
T03n0186_p0490c29(00)║以是智慧果，　　光明最清淨。
T03n0186_p0491a01(00)║被鎧善伏塵，　　普愍念眾生；
T03n0186_p0491a02(00)║仁德度彼岸，　　禮清淨安住。
T03n0186_p0491a03(00)║光耀悉普照，　　皆除眾塵冥；
T03n0186_p0491a04(00)║為三千目導，　　禮最勝現道。
T03n0186_p0491a05(00)║曉了神通飛，　　顯示學究竟；
T03n0186_p0491a06(00)║化度以種類，　　稽首善船師。
T03n0186_p0491a07(00)║皆學清淨辭，　　示現沒終始；
T03n0186_p0491a08(00)║未曾捨俗法，　　於俗無所著。
T03n0186_p0491a09(00)║其見求博聞，　　弘利甚無限；
T03n0186_p0491a10(00)║況復聽受法，　　得信愛樂者。
T03n0186_p0491a11(00)║兜術天忽冥，　　閻浮利日出；
T03n0186_p0491a12(00)║無思議億[女*亥]，　　樂道消眾塵。
T03n0186_p0491a13(00)║安隱快豐盛，　　無數諸天俱；
T03n0186_p0491a14(00)║玉女數音樂，　　王舍聞悲和。
T03n0186_p0491a15(00)║德威普滋茂，　　睹母最妙顏；
T03n0186_p0491a16(00)║子巍巍如此，　　三界最吉祥。
T03n0186_p0491a17(00)║不復失本誓，　　無有貪恚諍；
T03n0186_p0491a18(00)║恭敬普慈心，　　於人中威神。
T03n0186_p0491a19(00)║王國遂增益，　　成轉輪王種；
T03n0186_p0491a20(00)║迦維當豐茂，　　寶藏又豐滿。
T03n0186_p0491a21(00)║鬼閱叉厭鬼，　　諸天龍鬼神；
T03n0186_p0491a22(00)║往護人中尊，　　不久得解脫。
T03n0186_p0491a23(00)║讚佛積功德，　　愛敬而奉事；
T03n0186_p0491a24(00)║悉用勸其道，　　速疾成導師。』」
T03n0186_p0491a25(00)║佛語諸比丘：「于時菩薩過冬盛寒，
T03n0186_p0491a26(03)║至始春之初，修合星宿，春末夏初樹木彫落，
T03n0186_p0491a27(02)║初始花茂不寒不暑。時三界尊觀察十方，
T03n0186_p0491a28(02)║適在時宜沸星應下，菩薩便從兜術天上，
T03n0186_p0491a29(02)║垂降威靈化作白象，口有六牙諸根寂定，
T03n0186_p0491b01(02)║[至*頁]首奮耀光色魏魏，眼鼻晃昱現從日光，
T03n0186_p0491b02(02)║降神于胎趣於右脅；菩薩所以處於右者，
T03n0186_p0491b03(02)║所行不左。王后潔妙，時晏然寐忽然即覺，
T03n0186_p0491b04(01)║見白象王光色如此，來處于胎其身安和，
T03n0186_p0491b05(01)║從始至今未曾見聞；身心安隱，
T03n0186_p0491b06(05)║猶如逮禪致正受矣。於時妙后衣毛為豎，
T03n0186_p0491b07(05)║[打-丁+(改-己)]拭衣服及塗香熏，身心欣喜尋從坐起，
T03n0186_p0491b08(05)║與婇女俱前後圍繞，從後宮出詣無憂樹，
T03n0186_p0491b09(05)║即時安坐無憂樹下。便遣侍女以此意旨啟白淨王曰：
T03n0186_p0491b10(00)║『天王自屈來睹所樂。』王聞踊躍即敕嚴駕，
T03n0186_p0491b11(00)║群臣翼從到無憂樹，不得入門，
T03n0186_p0491b12(04)║王自起想乘高象車，思惟須臾即說偈曰：
T03n0186_p0491b13(00)║「『念曾處象車，　　身重不如今；
T03n0186_p0491b14(00)║光明入吾室，　　問誰是何變？』
T03n0186_p0491b15(00)║「於時有天，在虛空中化現半身，
T03n0186_p0491b16(03)║為白淨王說此偈言：
T03n0186_p0491b17(00)║「『德行三界尊，　　慈哀成福祚；
T03n0186_p0491b18(00)║菩薩遷兜術，　　大聖降妙后。
T03n0186_p0491b19(00)║當叉手禮足，　　至神入彼室；
T03n0186_p0491b20(00)║妙后觀其意，　　若干種微妙。
T03n0186_p0491b21(00)║今以用是故，　　而有是變應；
T03n0186_p0491b22(00)║示現於宮殿，　　未曾有虛妄。
T03n0186_p0491b23(00)║淨如雪山王，　　其明超日月；
T03n0186_p0491b24(00)║身形甚分明，　　大象強殊勝。
T03n0186_p0491b25(00)║堅固猶金剛，　　思念行殊特；
T03n0186_p0491b26(00)║而降神入胎，　　是故受我言。
T03n0186_p0491b27(00)║睹三界迷冥，　　億載天歎詠；
T03n0186_p0491b28(00)║不厭無瞋怒，　　心寂等安定。』
T03n0186_p0491b29(00)║「時夫人出，為王說偈：
T03n0186_p0491c01(00)║「『天王召梵志，　　曉了能解夢；
T03n0186_p0491c02(00)║為我別此義，　　於國為吉凶？
T03n0186_p0491c03(00)║大王受我言，　　梵志學經術；
T03n0186_p0491c04(00)║當使在我前，　　聽說所夢意。
T03n0186_p0491c05(00)║光踰日月明，　　形大好六牙；
T03n0186_p0491c06(00)║故勇入我胎，　　當聽此意故。』
T03n0186_p0491c07(00)║「時王請梵志問此意。梵志為王說偈言：
T03n0186_p0491c08(00)║「『梵志聞是言，　　歡喜無不吉。
T03n0186_p0491c09(00)║生子有相好，　　在家為聖王；
T03n0186_p0491c10(00)║假愍世出家，　　成佛祐三界，
T03n0186_p0491c11(00)║甘露普濟俗，　　為決所疑網。
T03n0186_p0491c12(00)║受梵志好教，　　心中無所畏；
T03n0186_p0491c13(00)║以服美飲食，　　其身永安隱。』
T03n0186_p0491c14(00)║「時白淨王心自念言：
T03n0186_p0491c15(09)║『何所屋宅安於妙后使無眾難？』時四天王詣白淨王，
T03n0186_p0491c16(03)║而謂王言：『大王安意，
T03n0186_p0491c17(10)║今我等身當為菩薩造立妙宅。』時天帝釋、炎天、兜術天、無憍樂天、
T03n0186_p0491c18(00)║化自在天，往詣王所各上天宮，王后處中。
T03n0186_p0491c19(00)║兜術天王曰：『還持本宮奉上菩薩，
T03n0186_p0491c20(03)║使處其中。』化自在天曰：『我有宮殿欲界最上，
T03n0186_p0491c21(02)║光蔽諸天令如聚黑，當令王后身處其中，
T03n0186_p0491c22(01)║花香伎樂奇異之饌供養妙后。』如是比丘，
T03n0186_p0491c23(02)║一切欲界天王俱來詣迦維羅衛貢上宮殿，
T03n0186_p0491c24(01)║一心自歸供養菩薩。
T03n0186_p0491c25(00)║「時白淨王亦在其上，
T03n0186_p0491c26(07)║興立宮宅嚴好如天。於時菩薩承大淨定，
T03n0186_p0491c27(07)║使其王后普見宮殿，身處其中皆懷菩薩。
T03n0186_p0491c28(07)║時諸天王所上宮殿各不相見，各自念言：
T03n0186_p0491c29(08)║『今菩薩母在我宮殿，不在餘所。』」時佛即說偈言：
T03n0186_p0492a01(00)║「住大淨三昧，　　所化不可議；
T03n0186_p0492a02(00)║普悅諸天意，　　先現瑞所應。」
T03n0186_p0492a03(00)║佛語比丘：「於時菩薩坐於寶淨交露棚閣，
T03n0186_p0492a04(00)║處妙后右脅所坐寶淨棚閣，
T03n0186_p0492a05(05)║殊妙栴檀而香熏之；其香遍勳三千世界，
T03n0186_p0492a06(05)║魏魏奇異強若金剛，軟如天衣，香氣芬馥徹於十方。
T03n0186_p0492a07(00)║其菩薩交露宮殿，欲界諸天嚴淨宮殿，
T03n0186_p0492a08(02)║常皆現在菩薩宮殿；其處菩薩臨降神胎。
T03n0186_p0492a09(02)║應時其夜下方水界六百六十萬由旬，生大蓮花，
T03n0186_p0492a10(00)║上徹梵天永無見者，唯有梵天名音聞，
T03n0186_p0492a11(01)║百萬諸佛土威神光耀，普遍三千大千世界，
T03n0186_p0492a12(01)║皆現目前獨見之耳。又其梵天執金剛器，
T03n0186_p0492a13(02)║百味食飲奉侍菩薩。菩薩食之，
T03n0186_p0492a14(06)║睹觀十方無能服食；是一渧之供堪任服消者，
T03n0186_p0492a15(03)║獨有一生補處菩薩能消化耳，
T03n0186_p0492a16(07)║又有宿世功福積德道慧所致。諸尊天帝釋梵王，
T03n0186_p0492a17(05)║咸來稽首歸命聽經。於是菩薩舉一手指，
T03n0186_p0492a18(05)║自然化現別異床[木*翕]，釋梵四王各從本位而坐其上。
T03n0186_p0492a19(00)║已見坐定為講說法，開化其心咸皆悅豫。
T03n0186_p0492a20(00)║菩薩睹之欲得還歸，
T03n0186_p0492a21(07)║下其右手使不復現，釋梵四王尋即知之，菩薩遣證，
T03n0186_p0492a22(03)║右繞菩薩便即還宮；以是之故菩薩處其右脅。
T03n0186_p0492a23(01)║東西南北四維上下十方無數百千菩薩，
T03n0186_p0492a24(02)║咸來見之，稽首作禮欲得聽經。菩薩見來，
T03n0186_p0492a25(02)║演身光明，化清淨坐即皆就床，
T03n0186_p0492a26(05)║各各啟問無極大乘，廣為分別，各不相見，
T03n0186_p0492a27(05)║以是之故菩薩演寂光明照諸天人。
T03n0186_p0492a28(08)║「其菩薩母悉不知之，亦無所閡，
T03n0186_p0492a29(11)║唯覺己身輕便柔軟安隱無橫，無婬怒癡、不想三毒，
T03n0186_p0492b01(07)║亦無寒熱及諸飢渴，不污聖體及餘手指，無有不可。
T03n0186_p0492b02(02)║亦不遇惡色聲香味細滑之法，
T03n0186_p0492b03(06)║不見惡夢亦無惡露。迦維羅衛及遠大國，天、龍、鬼神、乾沓和、
T03n0186_p0492b04(00)║阿須倫、加留羅、真陀羅、摩休勒，
T03n0186_p0492b05(04)║男女大小歡喜踊躍不懷異心，
T03n0186_p0492b06(08)║若有諸病風寒熱氣疾，眼耳鼻口身心之疾，
T03n0186_p0492b07(07)║脣齒咽痛塵勞狂病顛疾，金痍瘢瘡，詣菩薩母，
T03n0186_p0492b08(05)║母舉右手而摩其頭，病皆除愈各還其家。
T03n0186_p0492b09(05)║於時王后取草作籌，殊妙自然著於地上，
T03n0186_p0492b10(05)║持與諸病即得安隱，無復所患。
T03n0186_p0492b11(09)║時菩薩母使眾疾患住其右邊皆得安隱，無復眾病，各歸其處。
T03n0186_p0492b12(00)║諸可來者觀后右脅，悉見菩薩降神母胎，
T03n0186_p0492b13(00)║鮮潔清淨猶如明鏡照其面像，
T03n0186_p0492b14(05)║歡喜踊躍皆蒙濟度。　「菩薩在胎，自然天樂而相和鳴，
T03n0186_p0492b15(01)║雨天香花常以時節，春秋冬夏自然降矣。
T03n0186_p0492b16(01)║幢蓋繒綵展轉往來，國土安隱豐熟熾盛，
T03n0186_p0492b17(01)║無有溝坑荊棘之穢，
T03n0186_p0492b18(09)║有諸幡蓋遍迦維羅衛城。釋種諸姓及與萬民，飲食娛樂鼓舞歌戲，
T03n0186_p0492b19(00)║好喜布施積功累德，皆共相樂周竟四月。
T03n0186_p0492b20(00)║其白淨王淨修梵行，棄捨國事不加刑罰，
T03n0186_p0492b21(00)║行法為本不慕世榮。於是菩薩在胎十月，
T03n0186_p0492b22(00)║開化訓誨三十六載諸天人民，
T03n0186_p0492b23(04)║使立聲聞及諸大乘。」於是頌曰：
T03n0186_p0492b24(00)║「菩薩處母胎，　　墻壁屋室地；
T03n0186_p0492b25(00)║自然金色光，　　天喜成法王。
T03n0186_p0492b26(00)║莊嚴大宮殿，　　見中跏趺坐；
T03n0186_p0492b27(00)║導師處名香，　　其香聞三千。
T03n0186_p0492b28(00)║大千下方出，　　大蓮花香淨；
T03n0186_p0492b29(00)║乃徹至梵天，　　取精授菩薩。
T03n0186_p0492c01(00)║菩薩能消服，　　餘人不能堪；
T03n0186_p0492c02(00)║無數劫熟精，　　服食身心淨。
T03n0186_p0492c03(00)║釋梵四天王，　　稽首供養佛；
T03n0186_p0492c04(00)║奉事聽正法，　　右繞皆還歸。
T03n0186_p0492c05(00)║樂法菩薩來，　　妙光淨無礙；
T03n0186_p0492c06(00)║轉聽尊法樂，　　聞說皆歡喜。
T03n0186_p0492c07(00)║四方男女來，　　鬼嬈心迷惑；
T03n0186_p0492c08(00)║見王后心解，　　意安還歸家。
T03n0186_p0492c09(00)║得風寒熱毒，　　眼耳鼻口病；
T03n0186_p0492c10(00)║及若干疾患，　　后摩頭得安。
T03n0186_p0492c11(00)║若取一籌渧，　　與之病皆愈；
T03n0186_p0492c12(00)║無疾安歸家，　　處胎為毉王。
T03n0186_p0492c13(00)║十方諸菩薩，　　目自見王后；
T03n0186_p0492c14(00)║如日月在空，　　睹菩薩眷屬。
T03n0186_p0492c15(00)║無婬怒癡患，　　無貪嫉恚想；
T03n0186_p0492c16(00)║其心常歡喜，　　無餓渴寒熱。
T03n0186_p0492c17(00)║天樂不鼓鳴，　　天雨淨花香；
T03n0186_p0492c18(00)║天人非人見，　　未曾懷害心。
T03n0186_p0492c19(00)║天人樂飲食，　　無數樂悲和；
T03n0186_p0492c20(00)║時雨豐賤樂，　　草藥花果茂。
T03n0186_p0492c21(00)║王宮雨七日，　　貧取食布施；
T03n0186_p0492c22(00)║安貧苦稽首，　　禮和眾如山。
T03n0186_p0492c23(00)║白淨王常悅，　　行法不領國；
T03n0186_p0492c24(00)║入靜問皇后，　　懷聖身安不。」
T03n0186_p0492c25(00)║　　欲生時三十二瑞品第五
T03n0186_p0492c26(00)║佛語比丘：「滿十月已，菩薩臨產之時，
T03n0186_p0492c27(01)║先現瑞應三十有二：
T03n0186_p0492c28(00)║「一者、後園樹林自然生果。
T03n0186_p0492c29(00)║「二者、陸地生青蓮華大如車輪。
T03n0186_p0493a01(00)║「三者、陸地枯樹皆生華葉。
T03n0186_p0493a02(00)║「四者、天神牽七寶交露車至。
T03n0186_p0493a03(00)║「五者、地中二萬寶藏自然發出。
T03n0186_p0493a04(00)║「六者、名香妙熏遍布遠近。
T03n0186_p0493a05(00)║「七者、雪山中出五百師子，
T03n0186_p0493a06(06)║羅住城門無所嬈害。
T03n0186_p0493a07(00)║「八者、五百白象子羅住殿前。
T03n0186_p0493a08(00)║「九者、天為四面細雨澤香。
T03n0186_p0493a09(00)║「十者、其王宮中自然泉水，
T03n0186_p0493a10(07)║百味飲食給諸虛渴。
T03n0186_p0493a11(00)║「十一者、諸龍玉女在虛空中，現半身住。
T03n0186_p0493a12(00)║「十二者、天萬玉女把孔雀拂，現宮牆上。
T03n0186_p0493a13(00)║「十三者、諸天玉女持萬金瓶盛滿甘露，
T03n0186_p0493a14(00)║住虛空中。
T03n0186_p0493a15(00)║「十四者、天萬玉女手執萬瓶皆盛香水，
T03n0186_p0493a16(01)║行住虛空。
T03n0186_p0493a17(00)║「十五者、天萬玉女手執幢蓋而住侍焉。
T03n0186_p0493a18(00)║「十六者、諸天玉女羅列而住，
T03n0186_p0493a19(05)║鼓百千伎樂在於虛空自然相和。
T03n0186_p0493a20(00)║「十七、四瀆江河清澄不流。
T03n0186_p0493a21(00)║「十八、日月宮殿停住不進。
T03n0186_p0493a22(00)║「十九、沸宿下侍諸星衛從。
T03n0186_p0493a23(00)║「二十、交露寶帳普覆王宮。
T03n0186_p0493a24(00)║「二十一、明月神珠懸於殿堂光明晃昱。
T03n0186_p0493a25(00)║「二十二、宮中燭火為不復明。
T03n0186_p0493a26(00)║「二十三、篋笥衣被被在架上。
T03n0186_p0493a27(00)║「二十四、奇珍瓔珞一切寶藏自然為現。
T03n0186_p0493a28(00)║「二十五、毒虫隱藏吉鳥翔鳴。
T03n0186_p0493a29(00)║「二十六、地獄皆休毒痛不行。
T03n0186_p0493b01(00)║「二十七、地為大動丘墟皆平。
T03n0186_p0493b02(00)║「二十八、四衢街巷平正散花。
T03n0186_p0493b03(00)║「二十九、諸深坑塹皆悉為平。
T03n0186_p0493b04(00)║「三十、漁獦怨惡一時慈心。
T03n0186_p0493b05(00)║「三十一、境內孕婦產者悉男，
T03n0186_p0493b06(06)║聾盲瘖啞癃殘百疾皆悉除愈。
T03n0186_p0493b07(00)║「三十二、一切樹神半身人現低首禮侍。
T03n0186_p0493b08(00)║「是為三十二。當此之時疆場左右，
T03n0186_p0493b09(03)║莫不雅奇歎未曾有。
T03n0186_p0493b10(00)║「爾時王后臨產菩薩，承道威神，
T03n0186_p0493b11(03)║即於初夜起著服飾，將諸侍女往詣王所，
T03n0186_p0493b12(03)║聽我所言：『思入園觀從來久遠，
T03n0186_p0493b13(07)║假使大王不以為難，不懷瞋妒，乃敢往詣，
T03n0186_p0493b14(07)║在彼寂然思惟法典。』
T03n0186_p0493b15(00)║「時王答曰：『今懷聖人亦可行觀，
T03n0186_p0493b16(04)║樹木華實皆以茂盛，宜知是時。既有宮殿好妙屋宅，
T03n0186_p0493b17(00)║若干種樹眾果芬華，甚可樂喜，
T03n0186_p0493b18(03)║無轉悔心。』
T03n0186_p0493b19(00)║「后聞歡喜。王敕嚴駕及諸侍從，
T03n0186_p0493b20(05)║雲母寶車婇女圍繞，出行遊觀鄰鞞樹下；
T03n0186_p0493b21(05)║車馬人乘皆共同色，光耀人目；二百白象前後導從，
T03n0186_p0493b22(02)║眾寶明珠垂絡諸象；象皆六牙，悉象中王，
T03n0186_p0493b23(02)║盡以紫金雜廁象身，微風吹之嗷嗷相和，
T03n0186_p0493b24(02)║懸諸繒幡皆勇戰鬥；時世和安無有爭心，
T03n0186_p0493b25(02)║眷屬圍繞宿衛王后，鄰鞞樹下。
T03n0186_p0493b26(00)║「天帝釋梵四王皆共翼從，
T03n0186_p0493b27(06)║諸天散華速行案行，宮殿屋宅時還反意，
T03n0186_p0493b28(07)║眷屬聞之輒即受教，案行掃除，王后當來，國主當至，
T03n0186_p0493b29(03)║還報嚴淨，聞之歡喜。尋入宮宅，
T03n0186_p0493c01(07)║是我所喜意中所樂，皆悉平正無有傾邪。可坐禪思，
T03n0186_p0493c02(03)║威光輝曜其香芬熏，清涼甘美音聲柔軟，
T03n0186_p0493c03(04)║若干奇寶瓔珞其身，莊嚴要妙見者皆歡；
T03n0186_p0493c04(04)║諸音樂器笳簫鼓吹，若干種品相和而鳴，
T03n0186_p0493c05(05)║諸天玉女聞柔和應；又見王后處一好車，
T03n0186_p0493c06(06)║男女大小色像皆同不異，各御車乘，法無殊特，
T03n0186_p0493c07(03)║欲使王后不聞惡音。象馬乘步若干種兵，
T03n0186_p0493c08(04)║各各嚴飾住於門外。聞大洪音始出門時，
T03n0186_p0493c09(04)║百千聲響皆稱萬歲。其車嚴飾行止安詳，
T03n0186_p0493c10(04)║天師子座作四寶樹，枝葉華實皆悉茂盛，
T03n0186_p0493c11(04)║鳧鴈孔雀暢悲和音。豎幢幡蓋七寶交露車，
T03n0186_p0493c12(03)║時諸天人住於虛空，將御此車亦暢和音。
T03n0186_p0493c13(00)║「爾時王后坐師子床，六反震動三千國土，
T03n0186_p0493c14(00)║諸天散華；聖今日生，為在鄰鞞樹下，
T03n0186_p0493c15(02)║為天中天。其四天王挽王后車，
T03n0186_p0493c16(07)║其天帝釋淨治道路；又梵天王列在前導，百千天人頭面稽首；
T03n0186_p0493c17(00)║父王睹此心中欣然，則自念言：
T03n0186_p0493c18(06)║『是必正真天人之尊，乃使四王天帝釋梵咸來供養，
T03n0186_p0493c19(02)║果當成佛，未見三界致是恭敬，
T03n0186_p0493c20(06)║天龍尊神釋梵四王，設遭破首亡失身命，
T03n0186_p0493c21(05)║當供養聖終不捨去。』
T03n0186_p0493c22(00)║「爾時王后象馬寶車，步人從者各八萬四千，
T03n0186_p0493c23(00)║眾寶嚴飾兵仗嚴整，
T03n0186_p0493c24(09)║雄傑勇猛左右重行前後圍繞，六萬婇女前後導從。
T03n0186_p0493c25(00)║「白淨王親釋種長者，有四萬人皆來侍從，
T03n0186_p0493c26(00)║六萬四千國王內伎送菩薩母，天玉女、
T03n0186_p0493c27(02)║龍王妻，揵陀羅、真陀羅、摩休勒、
T03n0186_p0493c28(05)║阿須倫諸妻室，各八萬四千，各各嚴飾，
T03n0186_p0493c29(05)║眾寶瓔珞莊校其身，鼓若干樂音聲各異，
T03n0186_p0494a01(05)║咨嗟歌歎菩薩母德；皆共侍送至鄰鞞樹，
T03n0186_p0494a02(04)║修治道路香汁灑地，以散天華，一切諸樹皆生華實，
T03n0186_p0494a03(00)║木蜜栴檀香流十方，是諸樹者諸天所化。
T03n0186_p0494a04(00)║「爾時王后適上寶車，天玉女從，
T03n0186_p0494a05(04)║樹木奮光名香好熏，供奉王后；殊妙眾珠雜寶以成，
T03n0186_p0494a06(00)║是樹莖節枝葉華實皆香，
T03n0186_p0494a07(07)║若干幡綵嚴[飢-几+芳]周遍，其地平正廣長無穢，
T03n0186_p0494a08(07)║生柔軟草自然布地猶如天衣，承如往古諸佛之法。
T03n0186_p0494a09(00)║「又諸天人一時咸鼓百千伎樂，侍從王后。
T03n0186_p0494a10(01)║王后適至於此樹下，菩薩威神樹躬屈枝，
T03n0186_p0494a11(01)║自歸王后；虛空諸天稽首為禮，
T03n0186_p0494a12(06)║日月光明清淨無垢，諸天玉女[口*咨]嗟功勳，
T03n0186_p0494a13(06)║至於樹下樹神歡喜。何故有是感應？今我等身堪任供養，
T03n0186_p0494a14(00)║所往奉敬，從無澤獄，
T03n0186_p0494a15(07)║上至上界三十三天，無懈廢者，消生老病死，
T03n0186_p0494a16(06)║威光超絕除眾闇冥。今聖人生，如樹茂盛華實芬葩，
T03n0186_p0494a17(02)║億萬諸天亦遙稽首，震動天地至乎六反，
T03n0186_p0494a18(02)║皆為大明光明清淨，百千伎樂亦同俱作。
T03n0186_p0494a19(00)║「離欲諸天深大悅喜，今日聖人普愍一切，
T03n0186_p0494a20(00)║釋梵四王歡喜作禮，其人中尊德超日月，
T03n0186_p0494a21(00)║在於胎中演金色光，光蔽日月諸天梵釋，
T03n0186_p0494a22(00)║亦皆覆蔽其百千億諸佛國土；消諸惡趣，
T03n0186_p0494a23(01)║眾生普安無復苦患，諸天百千咸共散華，
T03n0186_p0494a24(01)║樂處金剛其精進力，
T03n0186_p0494a25(10)║從下方界自然出生七寶蓮華。
T03n0186_p0494a26(00)║「爾時菩薩從右脅生，忽然見身住寶蓮華，
T03n0186_p0494a27(00)║墮地行七步顯揚梵音，無常訓教：
T03n0186_p0494a28(03)║『我當救度天上天下為天人尊，斷生死苦，
T03n0186_p0494a29(02)║三界無上，使一切眾無為常安。』
T03n0186_p0494b01(06)║天帝釋梵忽然來下，雜名香水洗浴菩薩，
T03n0186_p0494b02(06)║九龍在上而下香水，洗浴聖尊，洗浴竟已身心清淨；
T03n0186_p0494b03(02)║所在遊居道超具足，生於大姓如正真寶，
T03n0186_p0494b04(02)║奇相眾好應轉法輪，若轉輪王處在三界，
T03n0186_p0494b05(01)║以一道蓋覆於十方。
T03n0186_p0494b06(09)║其白淨王心中坦然踊躍無量。
T03n0186_p0494b07(00)║「爾時五千青衣各各生子，皆為力士，
T03n0186_p0494b08(03)║現大小等給使白王；八百乳母亦各生子；
T03n0186_p0494b09(03)║百千象生；白馬生駒，形色如雪毛衣滑澤；
T03n0186_p0494b10(03)║黃羊生羔子，即有二萬。交露寶車聖經行時，
T03n0186_p0494b11(02)║亦復稽首，今當如行何所施作，德過諸天，
T03n0186_p0494b12(02)║然大變化不可限量，生業廣大，由是之故，
T03n0186_p0494b13(02)║光明普曜。五千玉女香華自熏，
T03n0186_p0494b14(06)║各持油香詣菩薩母，志大乘業；諸天來賀，將無勞倦，
T03n0186_p0494b15(02)║五千玉女皆來侍衛，各持華香賀菩薩母，
T03n0186_p0494b16(02)║衣被屋宅猶若天上；諸童子等請五百席，
T03n0186_p0494b17(02)║詣菩薩母，將無勞倦；重以瓔珞莊嚴其身，
T03n0186_p0494b18(02)║菩薩無畏必成佛道。」　佛告比丘：
T03n0186_p0494b19(08)║「菩薩生時其母安隱，無有瘡瘢亦無痛痒，平復如故。
T03n0186_p0494b20(02)║應時前後五千玉女，齎天香熏及持油香，
T03n0186_p0494b21(02)║奉菩薩母，長跪問訊將無勞惓。
T03n0186_p0494b22(00)║「五千玉女奉天醫藥，五千玉女齎寶瓔珞，
T03n0186_p0494b23(01)║五千玉女齎天被服，
T03n0186_p0494b24(09)║五千玉女齎天伎樂奉菩薩母，各各問訊言：『將無勞惓。』
T03n0186_p0494b25(04)║今此天下五通仙人輕舉虛空，忽然來現白淨王前。」
T03n0186_p0494b26(00)║佛言比丘：「菩薩生時夙夜七日，
T03n0186_p0494b27(05)║伎樂眾供百種飲食，鄰鞞樹下奉菩薩母，布施、持戒、
T03n0186_p0494b28(01)║忍辱、精進興功立德。
T03n0186_p0494b29(00)║「時三萬二千梵志，常齎所乏，
T03n0186_p0494c01(05)║日日供給充飽所欲，天帝梵王化作儒童，
T03n0186_p0494c02(05)║端正姝好在梵志眾，說吉祥偈：
T03n0186_p0494c03(00)║「『寂滅諸惡趣，　　使眾生普安；
T03n0186_p0494c04(00)║眾生以和安，　　一切皆無患。
T03n0186_p0494c05(00)║如光消眾冥，　　諸天光照穢；
T03n0186_p0494c06(00)║德徹諸光明，　　令蔽不復現。
T03n0186_p0494c07(00)║不見餘業時，　　亦復不聽聞；
T03n0186_p0494c08(00)║佛光適出現，　　為世之大聖。
T03n0186_p0494c09(00)║不遇塵勞病，　　慈心愍眾生；
T03n0186_p0494c10(00)║梵天億百千，　　來供養無量。
T03n0186_p0494c11(00)║如樹華茂盛，　　安住於平地；
T03n0186_p0494c12(00)║眾人皆往歸，　　一切悉採取。
T03n0186_p0494c13(00)║猶如此世間，　　淤泥生蓮華；
T03n0186_p0494c14(00)║世護明如是，　　將養洽一切。
T03n0186_p0494c15(00)║譬如柔軟衣，　　熏以天名香；
T03n0186_p0494c16(00)║若有疾病人，　　當為療醫王。
T03n0186_p0494c17(00)║假使有離欲，　　在色界和音；
T03n0186_p0494c18(00)║叉手為作禮，　　則為說眾祐。
T03n0186_p0494c19(00)║若諸天人民，　　睹天人柔軟；
T03n0186_p0494c20(00)║展轉相敬重，　　為眾之導師。
T03n0186_p0494c21(00)║若如清淨水，　　普有所茂盛；
T03n0186_p0494c22(00)║以是正見故，　　所居常安隱。』」
T03n0186_p0494c23(00)║佛告比丘：「於時菩薩生七日後，其母命終。
T03n0186_p0494c24(00)║於比丘意所趣云何？七日命終，
T03n0186_p0494c25(05)║菩薩咎也？莫作是觀。所以者何？本命應然。
T03n0186_p0494c26(04)║菩薩察之臨母命終，因來下生，懷菩薩時，
T03n0186_p0494c27(04)║諸天供養至見生矣，以服天食不甘世養，
T03n0186_p0494c28(03)║本福應然。去來今佛皆亦如是，母七日終。
T03n0186_p0494c29(03)║所以者何？菩薩生時，母根身具無有[(乖/土)*央]漏，
T03n0186_p0495a01(02)║應受忉利天上功祚服食，上忉利天。適昇彼天，
T03n0186_p0495a02(00)║未生菩薩時，諸天所送宮殿屋宅，
T03n0186_p0495a03(03)║所可住止講堂處所，諸供王后，
T03n0186_p0495a04(07)║五千諸瓶所盛香水，五千玉女各移床座，
T03n0186_p0495a05(07)║五千玉女手持冠幘，執澡香水在前灑地；
T03n0186_p0495a06(07)║五萬梵天各執寶瓶，稱歎萬歲；二萬諸龍寶瓔珞身，
T03n0186_p0495a07(03)║二萬白象珠寶珞身，二萬車乘建立幢蓋，
T03n0186_p0495a08(04)║寶交露車在後侍從；四萬步兵勇猛傑異，菩薩後行。
T03n0186_p0495a09(01)║又虛空中無數億載天人，忽然興立紫金牆壁，
T03n0186_p0495a10(00)║供養菩薩母。其夜菩薩降神之時，
T03n0186_p0495a11(04)║即夜欲界所可莊嚴無極大殿，二萬魔妻手執寶縷，
T03n0186_p0495a12(01)║來侍菩薩母；又二萬人瓔珞嚴身，
T03n0186_p0495a13(04)║應時彼夜兩玉女聞，有一婇女非人玉女，
T03n0186_p0495a14(04)║若睹面色其欲興隆。　「時菩薩德威神所致，
T03n0186_p0495a15(05)║此迦維羅衛大城之中，五百長者皆是釋種，
T03n0186_p0495a16(05)║各各建立五百屋宅，入羅衛城，時為菩薩開其城門，
T03n0186_p0495a17(01)║身命自歸，白菩薩言：『一切義吉，
T03n0186_p0495a18(05)║唯屈入此諸天處所，是清淨處，普眼降此，
T03n0186_p0495a19(05)║有大宮殿名護淨華，菩薩應處。』
T03n0186_p0495a20(00)║「諸大梵志豪姓釋種，時白淨王，
T03n0186_p0495a21(04)║隨時屈意入其舍宅，用菩薩故，入五百宅功勳和安，
T03n0186_p0495a22(00)║修行正真。
T03n0186_p0495a23(00)║「五百車匿各各發言：
T03n0186_p0495a24(10)║『我等之身奉事供養新生太子。』或有說言：『太子聖明善制訓教，
T03n0186_p0495a25(02)║端正殊妙年幼難及。』
T03n0186_p0495a26(00)║「又今太子轉當長大，
T03n0186_p0495a27(09)║誰能養育令長大乎？皆和共議：『唯大愛道能育慈心，
T03n0186_p0495a28(05)║推燥居濕飲食乳哺使長大耳。』大愛道者，太子姨母，
T03n0186_p0495a29(01)║清淨無夫，是能堪任常不遠離。
T03n0186_p0495b01(00)║「時白淨王，與諸釋種和同共往，
T03n0186_p0495b02(04)║詣大愛道說是意故：『太子母終，爾時姨母乳哺令長。』
T03n0186_p0495b03(00)║時大愛道則然可之。
T03n0186_p0495b04(00)║「王會釋種欲試問之：
T03n0186_p0495b05(08)║『今者太子當作國主？若當出家？欲決此疑。』眾釋啟曰：
T03n0186_p0495b06(03)║『竊聞雪山有仙梵志，名阿夷頭，
T03n0186_p0495b07(06)║耆舊多識明曉相法。』王大歡喜，因嚴駕白象欲詣道人，
T03n0186_p0495b08(01)║諸天龍神現無數變，導從侍衛。
T03n0186_p0495b09(00)║「時阿夷頭睹諸神變，知白淨王生聖太子，
T03n0186_p0495b10(00)║威神光曜過天世人；心懷欣豫欲往親覲。」
T03n0186_p0495b11(00)║於是世尊重為眾會，而說頌曰：
T03n0186_p0495b12(00)║「仙梵阿夷頭，　　見天飛虛空；
T03n0186_p0495b13(00)║　形貌紫金色，　　睹之大歡悅。
T03n0186_p0495b14(00)║　天須輪金翅，　　為真陀是佛；
T03n0186_p0495b15(00)║　聞是要句悅，　　天眼觀十方。
T03n0186_p0495b16(00)║　而名稱若干，　　德如山高峻；
T03n0186_p0495b17(00)║　猶樹軟華實，　　所住三界尊。
T03n0186_p0495b18(00)║　普地平若掌，　　如天悅不迷；
T03n0186_p0495b19(00)║　如海王有寶，　　現法道如是。
T03n0186_p0495b20(00)║　如滅惡無苦，　　若天遊虛空；
T03n0186_p0495b21(00)║　聞天柔軟音，　　三界現寶瑞。
T03n0186_p0495b22(00)║　阿夷觀天下，　　察迦夷白王；
T03n0186_p0495b23(00)║　見生福相好，　　睹之歡悅往。
T03n0186_p0495b24(00)║　住於王宮門，　　睹無數億眾；
T03n0186_p0495b25(00)║　視青衣問曰：　　『善哉王所在？
T03n0186_p0495b26(00)║　欲前覲國王。』　　門吏見仙老，
T03n0186_p0495b27(00)║　歡悅入啟白，　　王敕使令前，
T03n0186_p0495b28(00)║　布座速迎之。　　阿夷聞悅喜，
T03n0186_p0495b29(00)║　心中懷飢虛，　　問尊聖所在，
T03n0186_p0495c01(00)║　年杇不數現。　　王告令就坐，
T03n0186_p0495c02(00)║　問何故自屈？　　『見眾變故來。
T03n0186_p0495c03(00)║　生子聞第一，　　身相三十二；
T03n0186_p0495c04(00)║　欲見普吉義，　　吾身以故來。』
T03n0186_p0495c05(00)║『善來吾樂之，　　今適寂淨眠；
T03n0186_p0495c06(00)║　且待須臾覺，　　見妙如滿月。』
T03n0186_p0495c07(00)║「於是阿夷心懷愕然，以偈報王曰：
T03n0186_p0495c08(00)║「『從無央數劫，　　精進積德行；
T03n0186_p0495c09(00)║覺來以久遠，　　安得復睡眠？
T03n0186_p0495c10(00)║世世行布施，　　愍傷諸窮厄；
T03n0186_p0495c11(00)║所有無所吝，　　安得復睡眠？
T03n0186_p0495c12(00)║奉清淨禁戒，　　護法無所犯；
T03n0186_p0495c13(00)║欲愍濟一切，　　安得復睡眠？
T03n0186_p0495c14(00)║常忍辱仁和，　　其心不懷恨；
T03n0186_p0495c15(00)║執心若如地，　　安得復睡眠？
T03n0186_p0495c16(00)║精進如月初，　　目前不懈怠；
T03n0186_p0495c17(00)║遊見十方佛，　　安得復睡眠？
T03n0186_p0495c18(00)║一心常禪思，　　未曾有亂想；
T03n0186_p0495c19(00)║意定如大山，　　安得復睡眠？
T03n0186_p0495c20(00)║智慧無不達，　　聖明踰日光；
T03n0186_p0495c21(00)║無所不開解，　　安得復睡眠？
T03n0186_p0495c22(00)║常奉四等心，　　行慈悲喜捨；
T03n0186_p0495c23(00)║如梵無放逸，　　安得復睡眠？
T03n0186_p0495c24(00)║遵修四恩行，　　惠施及仁愛；
T03n0186_p0495c25(00)║利人復等利，　　安得復睡眠？
T03n0186_p0495c26(00)║奉三十七品，　　意止斷根力；
T03n0186_p0495c27(00)║神足覺八道，　　安得復睡眠？
T03n0186_p0495c28(00)║常行權方便，　　隨時而開化；
T03n0186_p0495c29(00)║往反度一切，　　安得復睡眠？
T03n0186_p0496a01(00)║其心常寂然，　　定意不放逸；
T03n0186_p0496a02(00)║入此深三昧，　　安得復睡眠？
T03n0186_p0496a03(00)║觀彼我本末，　　睹見十方佛；
T03n0186_p0496a04(00)║解之悉本無，　　安得復睡眠？
T03n0186_p0496a05(00)║常行三脫門，　　空無相諸願；
T03n0186_p0496a06(00)║有無無所著，　　安得復睡眠？
T03n0186_p0496a07(00)║大慈無蓋哀，　　法船遊三界；
T03n0186_p0496a08(00)║度脫諸生死，　　安得復睡眠？
T03n0186_p0496a09(00)║道德如虛空，　　為眾故自下；
T03n0186_p0496a10(00)║緣是化三乘，　　安得復睡眠？
T03n0186_p0496a11(00)║虛空尚可度，　　海水知幾渧；
T03n0186_p0496a12(00)║草木悉能計，　　安得復睡眠？
T03n0186_p0496a13(00)║願王聽我言，　　子德無可喻；
T03n0186_p0496a14(00)║慧過眾塵數，　　安得復睡眠？
T03n0186_p0496a15(00)║降神於母胎，　　所度不可量；
T03n0186_p0496a16(00)║非小節所達，　　安得復睡眠？』
T03n0186_p0496a17(00)║「於是菩薩從寐覺起，
T03n0186_p0496a18(09)║大愛道白[疊*毛]裹抱來詣王所；王賜黃金白銀各一囊賜道人，
T03n0186_p0496a19(02)║道人不受。
T03n0186_p0496a20(00)║「披[疊*毛]相太子，見三十二相：軀體金色，
T03n0186_p0496a21(02)║頂有肉髻，其髮紺青，眉間白毛，項出日光，
T03n0186_p0496a22(02)║目睫紺色，上下俱眴，口四十齒，齒白齊平，
T03n0186_p0496a23(03)║方頰車廣，長舌七合，滿師子膺，身方正，修臂指長，
T03n0186_p0496a24(00)║足跟滿安平正，內外握網縵掌，
T03n0186_p0496a25(05)║手足輪千輻理，陰馬藏，鹿[月*耑]腸，鉤鎖骨，毛右旋，
T03n0186_p0496a26(03)║一一孔一毛生，皮毛細軟不受塵水，胸有卍字。
T03n0186_p0496a27(01)║阿夷見此乃增歎，流淚悲不能言。
T03n0186_p0496a28(04)║王及大愛道心懷惶懼，拜手而問曰：
T03n0186_p0496a29(08)║『有不祥乎？願告其意。』舉手答曰：『吉無不利。敢賀大王，
T03n0186_p0496b01(01)║得生此神人！昨暮天地大動，其正為此。
T03n0186_p0496b02(00)║如我相法，曰王者生子，
T03n0186_p0496b03(07)║而有三十二大人相者，處國當為轉輪聖王，自然七寶千子，
T03n0186_p0496b04(00)║主四天下治以正法。若捨國出家，
T03n0186_p0496b05(03)║為自然佛度脫眾生。傷我年已晚暮當就後世，
T03n0186_p0496b06(01)║不睹佛興、不聞其經，故自悲耳。』
T03n0186_p0496b07(00)║「王深知其能相，為起宮室作三時殿，
T03n0186_p0496b08(02)║各自異處；涼時居秋殿，暑時居涼殿，
T03n0186_p0496b09(04)║寒雪時居溫殿；選五百伎女，擇取端正，
T03n0186_p0496b10(05)║不肥不瘦不長不短，不白不黑，才能巧妙各兼數伎，
T03n0186_p0496b11(00)║皆以白珠名寶瓔珞其身，
T03n0186_p0496b12(06)║百人一番迭代宿衛其殿前；列種甘果樹間浴池，
T03n0186_p0496b13(03)║池中奇華異類之鳥，數千百種，嚴飾光明，
T03n0186_p0496b14(03)║趣悅太子，意欲不令學道；宮牆牢固，
T03n0186_p0496b15(04)║門開閉聲聞四十里。」
T03n0186_p0496b16(00)║佛告比丘：「菩薩生已，大神妙天告諸淨居：
T03n0186_p0496b17(00)║『菩薩大士，無數億載積功累德，淨其道場，
T03n0186_p0496b18(00)║布施博聞，禁戒清徹，懃修正行，大慈大哀，
T03n0186_p0496b19(00)║以是悅護一切眾生，使立大安。』
T03n0186_p0496b20(00)║「菩薩精進堅強無傾，被大弘誓，
T03n0186_p0496b21(04)║於過去佛殖大德本，相有百福莊嚴聖體，
T03n0186_p0496b22(04)║所作安和與眾超異；心意清明所御無垢，
T03n0186_p0496b23(04)║以此淨行立成大慧無極法幢，諸有俗力自然為伏；
T03n0186_p0496b24(01)║三千大導天人奉事，建立大祠所導無礙，
T03n0186_p0496b25(00)║惟重道德斷生死原，興顯大乘。
T03n0186_p0496b26(00)║「適生墮地在於王家，緣是眾生被蒙弘猷，
T03n0186_p0496b27(00)║覺未覺者，宜往稽首嗟歎功德奉事供養。
T03n0186_p0496b28(00)║為餘天人不解法者，貢高自大不識至真，
T03n0186_p0496b29(00)║顯示大道無極至業，
T03n0186_p0496c01(09)║若干菩薩威聖超絕咸來供養；以聞見此，增益國王土地功勳，
T03n0186_p0496c02(01)║睹說生時聖慧魏魏，觀其真諦莫不發意，
T03n0186_p0496c03(01)║往到彼還，所度無極。」於是頌曰：
T03n0186_p0496c04(00)║「生時德如海，　　大神妙說是；
T03n0186_p0496c05(00)║無數劫難聞，　　往奉仁中尊。
T03n0186_p0496c06(00)║淨天具百千，　　明珠莊嚴身；
T03n0186_p0496c07(00)║悉備威儀往，　　自投歸至尊。
T03n0186_p0496c08(00)║諸天長夜護，　　住眾德淨門；
T03n0186_p0496c09(00)║莊嚴寶瓔珞，　　色好如月滿。
T03n0186_p0496c10(00)║光光不逮聖，　　聞不及一步；
T03n0186_p0496c11(00)║無敢越三界，　　三界無能當。
T03n0186_p0496c12(00)║身演清淨光，　　言和無能違；
T03n0186_p0496c13(00)║識深修善業，　　天人莫能踰。
T03n0186_p0496c14(00)║過名香眾勳，　　恭敬而奉養；
T03n0186_p0496c15(00)║未曾見太子，　　承事天中天。
T03n0186_p0496c16(00)║阿夷便白王，　　相師欲求見；
T03n0186_p0496c17(00)║威儀德神聖，　　王聞第一喜。
T03n0186_p0496c18(00)║門吏啟王入，　　人尊以聽之；
T03n0186_p0496c19(00)║手執華歡喜，　　神入聖屋宅。
T03n0186_p0496c20(00)║其王以見入，　　即起叉十指；
T03n0186_p0496c21(00)║紫金寶腳床，　　請仁坐此榻。
T03n0186_p0496c22(00)║即坐四見達，　　王問所以來；
T03n0186_p0496c23(00)║生子身德具，　　行真故來見。
T03n0186_p0496c24(00)║聖明相好備，　　不知所歸趣；
T03n0186_p0496c25(00)║是故煩床坐，　　唯示嚴相好。
T03n0186_p0496c26(00)║此眾圍遶來，　　家樂上太子；
T03n0186_p0496c27(00)║奉敬天示之，　　出門歎未有。
T03n0186_p0496c28(00)║見妙勝導師，　　紫金覺聖威；
T03n0186_p0496c29(00)║即起睹顏貌，　　稽首離垢光。
T03n0186_p0497a01(00)║盡壽見歡喜，　　威德無見頂；
T03n0186_p0497a02(00)║白毛天中跱，　　成佛降眾魔。
T03n0186_p0497a03(00)║嗟歎至真德，　　消除眾塵勞；
T03n0186_p0497a04(00)║寶師子來現，　　當刈生死垢。
T03n0186_p0497a05(00)║三世三垢熾，　　從相起毒垢；
T03n0186_p0497a06(00)║法雨療三千，　　甘露滅塵勞。
T03n0186_p0497a07(00)║慈燈見哀勳，　　梵音聲柔軟；
T03n0186_p0497a08(00)║教告三千界，　　口宣大法響。
T03n0186_p0497a09(00)║壞外學邪逕，　　眾罪所見縛；
T03n0186_p0497a10(00)║因緣不聞空，　　法勇化小節。
T03n0186_p0497a11(00)║滅癡大火煙，　　淨眾大聖教；
T03n0186_p0497a12(00)║見世智慧明，　　滅眾闇冥識。
T03n0186_p0497a13(00)║天人獲善利，　　及見淨真正；
T03n0186_p0497a14(00)║空蓋興天路，　　人寶無所諍。
T03n0186_p0497a15(00)║迦維天雨華，　　奉禮右繞之；
T03n0186_p0497a16(00)║歎佛歎國土，　　昇虛空還天。」
T03n0186_p0497a17(00)║普曜經卷第二

本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權
