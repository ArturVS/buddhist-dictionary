【經錄部類】〔史傳部類〕〔史傳部〕
【經文資訊】大正新脩大藏經 第五十一冊 No. 2092《洛陽伽藍記》
【版本記錄】CBETA 電子佛典 V1.20 (Big5) 普及版，完成日期：2009/04/23
【編輯說明】本資料庫由中華電子佛典協會（CBETA）依大正新脩大藏經所編輯
【原始資料】蕭鎮國大德提供，北美某大德提供
【其他事項】本資料庫可自由免費流通，詳細內容請參閱【中華電子佛典協會版權宣告】
# Taisho Tripitaka Vol. 51, No. 2092 洛陽伽藍記
# CBETA Chinese Electronic Tripitaka V1.20 (Big5) Normalized Version, Release Date: 2009/04/23
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Text as provided by Anonymous, USA
# Distributed free of charge. For details please read at The Copyright of CBETA
T51n2092_p0999a01(00)║
T51n2092_p0999a02(00)║　　No. 2092
T51n2092_p0999a03(00)║　　洛陽伽藍記序
T51n2092_p0999a04(00)║
T51n2092_p0999a05(00)║　　　　魏撫軍府司馬楊衒之撰
T51n2092_p0999a06(00)║三墳五典之說。九流百代之言。
T51n2092_p0999a07(05)║並理在人區而義兼天外。至於一乘二諦之原。
T51n2092_p0999a08(05)║三明六通之旨。西域備詳。東土靡記。
T51n2092_p0999a09(08)║自頂日感夢滿月流光。陽門飾豪眉之像。
T51n2092_p0999a10(08)║夜臺圖紺髮之形爾來奔競其風遂廣。至晉永嘉。
T51n2092_p0999a11(06)║唯有寺四十二所。逮皇魏受圖光宅嵩洛。篤信彌繁。
T51n2092_p0999a12(03)║法教愈盛。王侯貴臣棄象馬如脫屣。
T51n2092_p0999a13(06)║庶士豪家捨資財若遺跡。於是昭提櫛比寶塔駢羅。
T51n2092_p0999a14(03)║爭寫天上之姿。競摸山中之影。
T51n2092_p0999a15(08)║金剎與靈臺比高廣殿共阿房等壯。
T51n2092_p0999a16(12)║豈直木衣綈繡土被朱紫而已哉。暨永熙多難。皇輿遷鄴。
T51n2092_p0999a17(07)║諸寺僧尼亦與時徙。至武定五年歲在丁卯。
T51n2092_p0999a18(07)║余因行役重覽洛陽。城郭崩毀。宮室傾覆。寺觀灰燼。
T51n2092_p0999a19(03)║廟塔丘墟。牆被蒿艾。巷羅荊棘。野獸穴於荒階。
T51n2092_p0999a20(02)║山鳥巢於庭樹。遊兒牧豎躑躅於九逵。
T51n2092_p0999a21(04)║農夫耕稼藝黍於雙闕。麥秀之感。
T51n2092_p0999a22(08)║非獨殷墟黍離之悲信哉。周室京城。表裏凡有一千餘寺。
T51n2092_p0999a23(03)║今日寮廓鍾聲罕聞。恐後世無傳。故撰斯記。
T51n2092_p0999a24(02)║然寺數最多不可遍寫。今之所錄上大伽藍。
T51n2092_p0999a25(02)║其中小者取其詳。世諦事因而出之。
T51n2092_p0999a26(05)║先以城內為始。次及城外表列門名。以遠近為五篇。
T51n2092_p0999a27(02)║余才非著述。多有遺漏。後之君子詳其闕焉。
T51n2092_p0999a28(00)║大和十七年。後魏高祖。遷都洛陽。
T51n2092_p0999a29(04)║詔司空公穆亮。營造宮室。洛陽城門依魏晉舊名。
T51n2092_p0999b01(00)║東面有三門。北頭第一門曰建春門。
T51n2092_p0999b02(03)║漢曰上東門。阮籍詩曰步出上東門是也。
T51n2092_p0999b03(04)║魏晉曰建春門。高祖因而不改。次南曰東陽門。
T51n2092_p0999b04(03)║漢曰東中門。魏晉曰東陽門。高祖因而不改。
T51n2092_p0999b05(03)║次南曰青陽門。漢曰望京門。魏晉曰清明門。
T51n2092_p0999b06(03)║高祖改為青陽門。
T51n2092_p0999b07(00)║南面有三門。東頭第一曰開陽門。
T51n2092_p0999b08(04)║初漢光武遷都洛陽作此門。始成而未有名。
T51n2092_p0999b09(04)║忽夜中有柱自來在樓上。
T51n2092_p0999b10(11)║後瑯琊郡開陽縣言南門一柱飛去。使來視之則是也。遂以開陽為名。
T51n2092_p0999b11(00)║自魏及晉。因而不改。高祖亦然。
T51n2092_p0999b12(05)║次西曰平昌門。漢曰平門。魏晉曰平昌門。高祖因而不改。
T51n2092_p0999b13(00)║次西曰宣陽門漢曰津門。魏晉曰津陽門。
T51n2092_p0999b14(00)║高祖因而不改。
T51n2092_p0999b15(00)║西面有四門。南頭第一門曰西明門。
T51n2092_p0999b16(03)║漢曰廣陽門。魏晉因而不改。高祖改為西明門。
T51n2092_p0999b17(02)║次北曰西陽門。漢曰雍門。魏晉曰西明門。
T51n2092_p0999b18(03)║高祖改為西陽門。次北曰閶闔門。漢曰上西門。
T51n2092_p0999b19(01)║有銅璇璣玉衡以齊七政。魏晉曰閶闔門。
T51n2092_p0999b20(02)║高祖因而不改。次北曰承明門。承明者高祖所立。
T51n2092_p0999b21(00)║當金墉城前東西大道遷京之始。宮闕未就。
T51n2092_p0999b22(00)║高祖住在金墉城。城西有王南寺。
T51n2092_p0999b23(04)║高祖數詣寺。沙門論議故。通此門而未有名。
T51n2092_p0999b24(04)║世人謂之新門。時王公卿士常迎駕於新門。
T51n2092_p0999b25(04)║高祖謂御史中尉李彪曰。曹植詩云。謁帝承明廬。
T51n2092_p0999b26(02)║此門宜以承明為稱。遂名之。
T51n2092_p0999b27(00)║北面有二門。西頭曰大夏門。漢曰夏門。
T51n2092_p0999b28(01)║魏晉曰大夏門。嘗造三層樓。去地二十丈。
T51n2092_p0999b29(01)║洛陽城門樓。皆兩重。去地百尺。
T51n2092_p0999c01(05)║惟大夏門甍棟于雲。東頭曰廣莫門。漢曰穀門。
T51n2092_p0999c02(04)║魏晉曰廣莫門。高祖因而不改。廣莫門以西。
T51n2092_p0999c03(03)║至於大夏門。宮觀相連。被諸城上也。
T51n2092_p0999c04(00)║一門有三道。所謂九軌。
T51n2092_p0999c05(00)║
T51n2092_p0999c06(00)║
T51n2092_p0999c07(00)║洛陽城內伽藍記卷第一
T51n2092_p0999c08(00)║
T51n2092_p0999c09(00)║　　　　魏撫軍府司馬楊衒之撰
T51n2092_p0999c10(00)║永寧寺。熙平元年靈太后胡氏所立也。
T51n2092_p0999c11(01)║在宮前閶闔門南一里御道西。
T51n2092_p0999c12(06)║其寺東有太尉府。西對永康里。南界昭玄曹。北鄰御史臺。
T51n2092_p0999c13(00)║閶闔門前御道東有左衛府。府南有司徒府。
T51n2092_p0999c14(00)║司徒府南有國子學堂。內有孔丘像。
T51n2092_p0999c15(03)║顏淵問仁子路問政在側。國子南有宗正寺。
T51n2092_p0999c16(03)║寺南有太廟。廟南有護軍府。府南有衣冠里。
T51n2092_p0999c17(02)║御道西有右衛府。府南有太尉府。
T51n2092_p0999c18(05)║府南有將作曹。曹南有九級府。府南有太社。
T51n2092_p1000a01(05)║社南有凌陰里。即四朝時藏冰處也。
T51n2092_p1000a02(07)║中有九層浮圖一所。架木為之。舉高九十丈。有剎復高十丈。
T51n2092_p1000a03(01)║合去地一千尺。去京師百里已遙見之。
T51n2092_p1000a04(02)║初掘基至黃泉下。得金像三千軀。
T51n2092_p1000a05(06)║太后以為信法之徵。是以營建過度也。剎上有金寶瓶。
T51n2092_p1000a06(02)║容二十五石寶瓶。下有承露金盤三十重。
T51n2092_p1000a07(03)║周匝皆垂金鐸。復有鐵鎖。四道引剎向浮圖。
T51n2092_p1000a08(02)║四角鎖上。亦有金鐸。鐸大小如一石甕。
T51n2092_p1000a09(04)║子浮圖有九級角。角皆懸金鐸。合上下有一百二十鐸。
T51n2092_p1000a10(00)║浮圖有四面。面有三戶六窗。戶皆朱漆。
T51n2092_p1000a11(02)║扉上有五行金釘。合有五千四百枚。
T51n2092_p1000a12(05)║復有金環鋪首布。殫土木之功。窮造形之巧。
T51n2092_p1000a13(04)║佛事精妙不可思議。繡柱金鋪駭人心目。至於高風。
T51n2092_p1000a14(01)║永夜寶鐸和鳴。鏗鏘之聲聞及十餘里。
T51n2092_p1000a15(03)║浮圖北有佛殿一所。形如太極殿。
T51n2092_p1000a16(06)║中有丈八金像一軀。中長金像十軀。繡珠像三軀。
T51n2092_p1000a17(03)║織成五軀。作功奇巧。冠於當世。僧房樓觀一千餘間。
T51n2092_p1000a18(00)║雕梁粉壁青繅綺疏難得而言。
T51n2092_p1000a19(04)║栝柏松椿扶疏拂簷叢。竹香草布護階墀。
T51n2092_p1000a20(04)║是以常景碑云。須彌寶殿兜率淨宮。莫尚於斯也。
T51n2092_p1000a21(02)║外國所獻經像。皆在此寺。寺院牆皆施短椽。
T51n2092_p1000a22(02)║以瓦覆之。若今宮牆也。四面各開一門。
T51n2092_p1000a23(04)║南門樓三重通。三道去地二十丈。形製似今端門圖。
T51n2092_p1000a24(01)║以雲氣畫彩仙靈綺□青鎖□赫麗華。
T51n2092_p1000a25(02)║拱門有四力士四獅子。飾以金銀。
T51n2092_p1000a26(06)║加之珠玉裝嚴煥炳世所未聞。東西兩門亦皆如之。
T51n2092_p1000a27(02)║所可異者。唯樓二重。北門一道不施屋。
T51n2092_p1000a28(03)║似烏頭門。四門外樹以青槐[一/旦]以綠水。
T51n2092_p1000a29(05)║京邑行人多庇其下。路斷飛塵不由奔雲之潤。清風送涼。
T51n2092_p1000b01(00)║豈藉合歡之發。詔中書舍人常景。
T51n2092_p1000b02(03)║為寺碑文。景字永昌。河內人也。敏學博通。
T51n2092_p1000b03(03)║知名海內。大和十九年為高祖所器。
T51n2092_p1000b04(05)║拔為律學博士。刑法疑獄多訪於景。正始初。詔刊律令。
T51n2092_p1000b05(01)║永作通式。敕景共治書。侍御史高僧裕。
T51n2092_p1000b06(02)║羽林監王元龜。尚書郎祖瑩。
T51n2092_p1000b07(08)║員外散騎侍郎李琰之等。撰集其事。又詔太師彭城王勰。
T51n2092_p1000b08(03)║青州刺史劉芳入預其議。景討正科條。商搉古今。
T51n2092_p1000b09(00)║甚有倫序。見行於世。今律二十篇是也。
T51n2092_p1000b10(02)║又共芳造洛陽宮殿門閣之名。經途里邑之號。
T51n2092_p1000b11(01)║出除長安令。時人比之潘岳。
T51n2092_p1000b12(07)║其後歷位中書舍人。黃門侍郎祕書監。幽州刺史。儀同三司。
T51n2092_p1000b13(01)║學徒以為榮焉。景入參近侍。出為侯牧。
T51n2092_p1000b14(03)║居室貧儉事等農家。唯有經史盈車滿架。
T51n2092_p1000b15(04)║所著文集數百餘篇。給事封暐伯作序。行於世。
T51n2092_p1000b16(03)║裝飾畢功。明帝與太后共登之。視宮內如掌中。
T51n2092_p1000b17(01)║臨京師若家庭。以其目見宮中禁人不聽升。
T51n2092_p1000b18(01)║衒之嘗與河南尹胡孝世共登之。
T51n2092_p1000b19(04)║下臨雲雨信哉不虛。時有西域沙門菩提達磨者。
T51n2092_p1000b20(02)║波斯國胡人也。起自荒裔來遊中土。
T51n2092_p1000b21(05)║見金盤炫日光照雲表。寶鐸含風響出天外。
T51n2092_p1000b22(04)║歌詠讚歎實是神功。自云年一百五十歲歷涉諸國。
T51n2092_p1000b23(01)║靡不周遍。而此寺精麗閻浮所無也。
T51n2092_p1000b24(03)║極物境界亦未有。此口唱南無合掌連日。
T51n2092_p1000b25(04)║至孝昌二年中。大風發屋拔樹。
T51n2092_p1000b26(09)║剎上寶瓶隨風而落入地丈餘。復命工匠更鑄新瓶。
T51n2092_p1000b27(05)║建義元年太原王爾朱榮總士馬於此寺。
T51n2092_p1000b28(06)║榮字天寶北地秀容人也。
T51n2092_p1000b29(13)║世為第一領民酋長博陵郡公部落八千餘家。有馬數萬匹富等天府。
T51n2092_p1000c01(03)║武泰元年二月中帝崩無子。立臨洮王世子釗以紹。
T51n2092_p1000c02(00)║大業年三歲太后貪秉朝政故。以立之。
T51n2092_p1000c03(02)║榮謂并州刺史元天穆曰。皇帝晏駕。春秋十九。
T51n2092_p1000c04(01)║海內士庶猶曰幼君。況今奉未言之兒。
T51n2092_p1000c05(03)║以臨天下而望昇平。其可得乎。
T51n2092_p1000c06(08)║吾世荷國恩不能坐看成敗。今欲以鐵馬五千赴哀山陵。
T51n2092_p1000c07(03)║兼問侍臣帝崩之由。君竟謂如何。穆曰。
T51n2092_p1000c08(04)║明公世跨并肆雄才傑出。部落之民控弦一萬。
T51n2092_p1000c09(02)║若能行廢立之事。伊霍復見今日。
T51n2092_p1000c10(05)║榮即共穆結異姓兄弟。穆年大榮兄事之。榮為盟主。
T51n2092_p1000c11(02)║穆亦拜榮。於是密議。
T51n2092_p1000c12(11)║長君諸王之中不知誰應當璧。遂於晉陽人各鑄像不成。
T51n2092_p1000c13(05)║唯長樂王子攸像光相具足。端嚴特妙。是以榮意在長樂。
T51n2092_p1000c14(00)║遣蒼頭王豐入洛。詢以為主。
T51n2092_p1000c15(06)║長樂即許之共剋期契。榮三軍皓素揚旌南出。
T51n2092_p1000c16(05)║太后聞榮舉兵。召王公議之時。胡氏專寵。皇宗怨望。
T51n2092_p1000c17(01)║假八議者莫肯致言。唯黃門侍郎徐統曰。
T51n2092_p1000c18(01)║爾朱榮馬邑小胡人。才凡鄙不度德量。
T51n2092_p1000c19(03)║力長戟指闕。所謂窮轍拒輪積薪候燎。
T51n2092_p1000c20(05)║今宿衛文武足得一戰。但守河橋觀其意趣。
T51n2092_p1000c21(05)║榮懸軍千里兵老師弊。以逸待勞破之必矣。后然統言。
T51n2092_p1000c22(00)║即遣都督李神軌鄭季明等。
T51n2092_p1001a01(06)║領眾五千鎮河橋。四月十一日榮過河內至高頭驛。
T51n2092_p1001a02(03)║長樂王從雷陂北渡赴榮軍所。
T51n2092_p1001a03(08)║神軌季明等見長樂王往遂開門降。
T51n2092_p1001a04(12)║十二日榮軍於芒山之北河陰之野。十三日召百官赴駕至者盡誅之。
T51n2092_p1001a05(02)║王公卿土及諸朝臣死者三千餘人。
T51n2092_p1001a06(05)║十四日車駕入城。大赦天下。改號為建義元年。是為莊帝。
T51n2092_p1001a07(00)║于時新經大兵人物殲盡。
T51n2092_p1001a08(07)║流迸之徒驚駭未出。莊帝肇升太極。解網垂仁。
T51n2092_p1001a09(06)║唯散騎常侍山偉一人拜恩南闕。
T51n2092_p1001a10(10)║加榮使持節中外諸軍事大將軍開府北道大行臺都督。
T51n2092_p1001a11(05)║十州諸軍事大將軍領左右。
T51n2092_p1001a12(11)║太原王其天穆為侍中太尉公世襲并州刺史。上黨王起家為公卿牧守者。
T51n2092_p1001a13(00)║不可勝數。二十日洛中草草猶自不安。
T51n2092_p1001a14(02)║死生相怨人懷異慮。貴室豪家并宅競竄。
T51n2092_p1001a15(03)║貧夫賤士襁負爭逃。於是出詔。濫死者普加褒贈。
T51n2092_p1001a16(01)║三品以上贈三公。五品以上贈令僕。
T51n2092_p1001a17(04)║七品以上贈州牧。白民贈郡鎮。於是稍安。
T51n2092_p1001a18(05)║帝納榮女為皇后。進榮為柱國大將軍錄尚書事。
T51n2092_p1001a19(03)║餘官如故。進天穆為大將軍。餘官皆如故。
T51n2092_p1001a20(04)║永安二年五月北海王元顥復入洛。在此寺聚兵。
T51n2092_p1001a21(02)║顥莊帝從兄也。孝昌末鎮汲郡。聞爾朱榮入洛陽。
T51n2092_p1001a22(00)║遂南奔蕭衍。是年入洛。莊帝北巡。
T51n2092_p1001a23(04)║顥登皇帝位。改年曰建武元年。顥與莊帝書曰。
T51n2092_p1001a24(03)║大道既隱。天下匪公禍福不追與能義絕。
T51n2092_p1001a25(04)║朕猶庶幾五帝無取六軍正以糠[米*比]萬乘錙銖大寶。
T51n2092_p1001a26(01)║非貪皇帝之尊。豈圖六合之富直。
T51n2092_p1001a27(05)║以爾朱榮往歲入洛。順而勤王終為魏賊。
T51n2092_p1001a28(05)║逆刃加於君親。鋒鏑肆於卿宰。元氏少長殆欲無遺。
T51n2092_p1001a29(01)║已有陳恒盜齊之心。非無六卿分晉之計。
T51n2092_p1001b01(02)║但以四海橫流欲篡未可。暫樹君臣假相拜置。
T51n2092_p1001b02(01)║害卿兄弟獨夫介立。遵養待時臣節詎久。
T51n2092_p1001b03(02)║朕睹此心寒遠投江。表泣請梁朝誓在復恥。
T51n2092_p1001b04(02)║風行建業電赴三川。正欲問罪於爾朱。
T51n2092_p1001b05(03)║出卿於桎梏。恤深怨於骨肉。解蒼生於倒懸。
T51n2092_p1001b06(03)║謂卿明眸擊節躬來見。我共敘哀辛同討兇羯。
T51n2092_p1001b07(01)║不意駕入城皋便。爾北渡雖迫於兇手勢不自由。
T51n2092_p1001b08(00)║或□生素懷棄劍猜。我聞之永歎。
T51n2092_p1001b09(03)║撫衿而失何者。朕之於卿兄弟非遠。
T51n2092_p1001b10(06)║連枝分葉興滅相依。假有內闚外猶禦侮。
T51n2092_p1001b11(06)║況我與卿睦厚偏篤其於急難。凡今莫如棄親即讎。
T51n2092_p1001b12(03)║義將焉據也。且爾朱榮不臣之跡。暴於旁午。
T51n2092_p1001b13(03)║謀魏社稷愚智同見。卿乃明白疑於必然。託命豺狼。
T51n2092_p1001b14(00)║委身虎口。棄親助賊。兄弟尋戈。假獲民地。
T51n2092_p1001b15(01)║本是榮物。若克城邑。絕非卿有。徒危宗。
T51n2092_p1001b16(03)║國以廣寇仇。快賊莽之心。假卞莊之利。有識之士。
T51n2092_p1001b17(01)║咸為慚之。今家國隆替在卿與我。
T51n2092_p1001b18(04)║若天道助順。誓茲義舉。則皇魏宗社與運無窮。
T51n2092_p1001b19(02)║儻天不厭亂。胡羯未殄。鴟鳴狼噬荐食河北。
T51n2092_p1001b20(01)║在榮為福。於卿為禍。豈伊異人尺書道意。
T51n2092_p1001b21(02)║卿宜三復兼利是圖富貴可保。
T51n2092_p1001b22(06)║徇人非慮終不食言。自相魚肉。善擇元吉。勿貽後悔。
T51n2092_p1001b23(02)║此黃門郎祖榮之詞也。時帝在長子城。
T51n2092_p1001b24(04)║太原王上黨王來赴急。六月。帝圍河內。
T51n2092_p1001b25(05)║太守元桃湯車騎將軍宗正珍孫等為顥守攻之弗克。
T51n2092_p1001b26(02)║時暑炎赫將士疲勞。太原王欲使帝幸晉陽。
T51n2092_p1001b27(02)║至秋更舉大義。未決。召劉助筮之。助曰。必克。
T51n2092_p1001b28(01)║於是至明盡力攻之。如其言。桃湯珍孫並斬首。
T51n2092_p1001b29(00)║以殉三軍。顥聞河內不守。親率百僚。
T51n2092_p1001c01(03)║出鎮河橋。特遷侍中安豐王延明往守硤石。
T51n2092_p1001c02(03)║七月帝至河陽。與顥隔河相望。
T51n2092_p1001c03(08)║太原王命車騎將軍爾朱兆潛師渡河破延明於硤石。
T51n2092_p1001c04(04)║顥聞延明敗亦散走。所將江淮子弟五千人。
T51n2092_p1001c05(04)║莫不解甲相泣。握手成列。顥與數千騎欲奔蕭衍。
T51n2092_p1001c06(01)║至長社為社民斬其首。傳送京師。二十日。
T51n2092_p1001c07(01)║帝還洛陽。進太原王天柱大將軍。餘官亦如故。
T51n2092_p1001c08(00)║進上黨王太宰。餘官亦如故。
T51n2092_p1001c09(06)║永安三年逆賊爾朱兆囚莊帝於寺。
T51n2092_p1001c10(10)║時太原王位極心驕功高意侈。與奪臧否肆意。帝恐謂左右曰。
T51n2092_p1001c11(02)║朕寧作高貴卿公死。不作漢獻帝生。
T51n2092_p1001c12(05)║九月二十五日詐言產太子。榮穆並入朝。
T51n2092_p1001c13(06)║莊帝手刃榮於光明殿。穆為伏兵魯暹所殺。
T51n2092_p1001c14(06)║榮世子部落大人亦死焉。
T51n2092_p1001c15(13)║榮下車騎將軍爾朱陽都等二十人隨入東華門。亦為伏兵所殺。
T51n2092_p1001c16(05)║唯右僕射爾朱世隆素在家。
T51n2092_p1001c17(11)║聞榮死總榮部曲燒西陽門奔河橋。至十月一日隆與妻鄉郡長公主。
T51n2092_p1001c18(00)║至芒山憑王寺。為榮追福齋。
T51n2092_p1001c19(06)║即遣爾朱侯討伐。
T51n2092_p1001c20(16)║爾朱那律歸等領胡騎一千皆白服來至郭下。索太原王尸喪。帝升大夏門望之。
T51n2092_p1001c21(02)║遣主書牛法尚。謂歸等曰。太原王立功不終。
T51n2092_p1001c22(02)║陰圖釁逆。王法無親。已依正刑罪止榮身。
T51n2092_p1001c23(03)║餘皆不問。卿等何為不降官爵如故。歸曰。
T51n2092_p1001c24(04)║臣從太原王來朝。陛下何忽今日枉致無理。
T51n2092_p1001c25(04)║臣欲還晉陽。不忍空去。願得太原王尸喪。生死無恨。
T51n2092_p1001c26(00)║發言雨淚哀不自勝。群胡慟哭。聲振京師。
T51n2092_p1001c27(01)║帝聞之亦為傷懷。
T51n2092_p1001c28(10)║遣待中朱元龍齋鐵券與世隆。待之不死。官位如故。世隆謂元龍曰。
T51n2092_p1001c29(01)║太原王功格天地造濟生民。
T51n2092_p1002a01(07)║赤心奉國神明所知。長樂不顧信誓。枉害忠良。
T51n2092_p1002a02(06)║今日兩行鐵字何足可信。吾為太原王報仇終不歸降。
T51n2092_p1002a03(02)║元龍見世隆呼帝為長樂。知其不款。且以言帝。
T51n2092_p1002a04(01)║帝即出庫物置城西門外。募敢死之士。
T51n2092_p1002a05(03)║以討世隆。一日即得萬人。與歸等戰於郭外。
T51n2092_p1002a06(03)║兇勢不摧。歸等屢涉戎場便擊刺。
T51n2092_p1002a07(07)║京師士眾未習軍旅。雖皆義勇力不從心。
T51n2092_p1002a08(08)║三日頻戰而游魂不息。帝更募人斷河橋。有漢中人李荀為水軍。
T51n2092_p1002a09(00)║從上流放火燒橋。世隆見橋被焚。
T51n2092_p1002a10(04)║遂大剽生民北上太行。
T51n2092_p1002a11(12)║帝遣侍中源子恭黃門郎楊寬領步騎三萬鎮河內。世隆至高都。
T51n2092_p1002a12(03)║立太原太守長廣王瞱為主。改號曰建元元年。
T51n2092_p1002a13(00)║爾朱氏自封王者八人。長廣王都晉陽。
T51n2092_p1002a14(01)║遣潁川王爾朱兆。舉兵向京師。子恭軍失利。
T51n2092_p1002a15(00)║兆自雷波涉渡擒莊帝於式乾殿。
T51n2092_p1002a16(04)║帝初以黃河奔急。未謂兆得濟。不意兆不由舟楫。
T51n2092_p1002a17(01)║憑流而渡。是日水淺不沒馬腹故。
T51n2092_p1002a18(05)║及此難書契所記未之有也。衒之曰。昔光武受命。
T51n2092_p1002a19(02)║冰橋宜於滹水。昭烈中起。的盧踊於泥溝。
T51n2092_p1002a20(03)║皆理合於天神祇所福。故能功濟宇宙大庇生民。
T51n2092_p1002a21(01)║若兆者蜂目豺聲行窮梟獍。
T51n2092_p1002a22(07)║阻兵安忍賊害君親。皇靈有知。鑒其凶德。
T51n2092_p1002a23(07)║反使孟津由膝贊其逆心易稱大道。禍淫鬼神福謙。
T51n2092_p1002a24(03)║以此驗之信為虛說。時兆營軍尚書省建。
T51n2092_p1002a25(04)║天子金鼓庭設漏刻。嬪御妃主皆擁之於幕鎖。
T51n2092_p1002a26(03)║帝於寺門樓上。時十二月帝患寒。隨兆乞頭巾。
T51n2092_p1002a27(02)║兆不與。遂囚帝還晉陽。縊於三級寺。
T51n2092_p1002a28(04)║帝臨崩禮佛。願不為國王。又作五言曰。權去生道促。
T51n2092_p1002a29(01)║憂來死路長。懷恨出國門。含悲入鬼鄉。
T51n2092_p1002b01(02)║隧門一時閉。幽庭豈復光。思鳥吟青松。
T51n2092_p1002b02(04)║哀風吹白楊。昔來聞死苦。何言身自當。至太昌元年冬。
T51n2092_p1002b03(00)║始迎梓宮。赴京師葬帝靖陵。所作五言詩。
T51n2092_p1002b04(01)║即為挽歌詞。朝野聞之莫不悲慟。
T51n2092_p1002b05(04)║百姓觀者悉皆掩涕而已。
T51n2092_p1002b06(11)║永熙三年二月浮圖為火所燒。帝登凌雲臺望火。
T51n2092_p1002b07(08)║遣南陽王寶炬錄尚書長孫椎。將羽林一千救赴火所。
T51n2092_p1002b08(04)║莫不悲惜垂淚而去。火初從第八級中平旦大發。
T51n2092_p1002b09(01)║當時雷雨晦冥。雜下霰雪。百姓道俗咸來觀火。
T51n2092_p1002b10(00)║悲哀之聲振動京邑。時有三比丘赴火而死。
T51n2092_p1002b11(00)║火經三月不滅。有火入地尋柱。
T51n2092_p1002b12(04)║周年猶有煙氣。其年五月中有人從象郡來云。
T51n2092_p1002b13(02)║見浮圖於海中。光明照耀儼然如新。海上之民。
T51n2092_p1002b14(00)║咸皆見之。俄然霧起。浮圖遂隱。至七月中。
T51n2092_p1002b15(01)║平陽王為侍中。斛斯椿所使奔於長安。
T51n2092_p1002b16(03)║十月而京師遷鄴。
T51n2092_p1002b17(00)║建中寺。
T51n2092_p1002b18(14)║普泰元年尚書令樂平王爾朱世隆所立也。本是閹官司空劉騰宅。屋宇奢侈。
T51n2092_p1002b19(01)║梁棟踰制。一里之間廊廡充溢。堂比宣光殿。
T51n2092_p1002b20(00)║門匹乾明門。博敝弘麗。諸王莫及也。
T51n2092_p1002b21(01)║在西陽門內御道北。所謂延年里。
T51n2092_p1002b22(04)║劉騰宅東有太僕寺。寺東有乘黃署。署東有武庫署。
T51n2092_p1002b23(01)║
T51n2092_p1002b24(17)║即魏相國司馬文王府庫東至閶闔宮門是也。西陽門內御道南有永康里。
T51n2092_p1002b25(03)║里內復有領軍將軍元義宅。掘故井得。石銘云。
T51n2092_p1002b26(01)║是漢太尉荀彧宅。正光年中元義專權。
T51n2092_p1002b27(02)║太后幽隔永巷。騰為謀主。義是江陽王繼之子。
T51n2092_p1002b28(01)║太后妹婿。熙平初。明帝幼沖。諸王權上太后。
T51n2092_p1002b29(00)║拜義為侍中。領軍左右令總禁兵。
T51n2092_p1002c01(03)║委以腹心。反得幽隔永巷。六年太后哭曰。
T51n2092_p1002c02(04)║養虎自齧長虺成蛇。至孝昌二年太后反政。
T51n2092_p1002c03(03)║遂誅義等。沒騰田宅。元義誅日騰已物故。
T51n2092_p1002c04(03)║太后追思騰罪發墓殘尸。使其神靈無所歸趣。
T51n2092_p1002c05(01)║以宅賜高陽王雍。
T51n2092_p1002c06(10)║建義元年尚書令樂平王爾朱世隆為榮追福。題以為寺。朱門黃閣。
T51n2092_p1002c07(00)║所謂仙居也。以前廳為佛殿。後堂為講室。
T51n2092_p1002c08(00)║金花寶蓋。遍滿其中。有一涼風堂。
T51n2092_p1002c09(03)║本騰避暑之處。凄涼常冷。經夏無蠅。
T51n2092_p1002c10(06)║有萬年千歲之樹也。
T51n2092_p1002c11(00)║長秋寺。劉騰所立也。騰初為長秋令。
T51n2092_p1002c12(02)║卿因以為名。在西陽門內御道北一里。
T51n2092_p1002c13(03)║亦在延年里。即是晉中朝時金市處寺。北有濛氾池。
T51n2092_p1002c14(00)║夏則有水。冬則竭矣。中有三層浮圖一所。
T51n2092_p1002c15(01)║金盤靈剎曜諸城內。
T51n2092_p1002c16(09)║作六牙白象負釋迦在虛空中。莊嚴佛事悉用金玉。
T51n2092_p1002c17(05)║工作之異難可具陳。四月四日。此像常出。
T51n2092_p1002c18(06)║辟邪師子導引其前。吞刀吐火騰驤一面。
T51n2092_p1002c19(07)║綵幢上索詭譎不常。奇伎異服冠於都市。像停之處。觀者如堵。
T51n2092_p1002c20(00)║迭相踐躍。常有死人。
T51n2092_p1003a01(00)║瑤光寺。世宗宣武皇帝所立。
T51n2092_p1003a02(05)║在閶闔城門御道北東去千秋門二里。
T51n2092_p1003a03(07)║千秋門內道北有西游園。園中有凌雲臺。
T51n2092_p1003a04(07)║即是魏文帝所築者。臺上有八角井。高祖於井北造涼風觀。
T51n2092_p1003a05(01)║登之遠望。目極洛川。臺下有碧海曲池。
T51n2092_p1003a06(02)║臺東有宣慈觀。去地十丈。觀東有靈芝鈞臺。
T51n2092_p1003a07(01)║累木為之。出於海中。去地二十丈。風生戶牖。
T51n2092_p1003a08(01)║雲起梁棟。丹楹刻桷。圖寫列仙。
T51n2092_p1003a09(06)║刻石為鯨魚背負鈞臺。既如從地踊出。又似空中飛下。
T51n2092_p1003a10(02)║鈞臺南有宣光殿。北有嘉福殿。西有九龍殿。
T51n2092_p1003a11(02)║殿前九龍吐水成一海。
T51n2092_p1003a12(09)║凡四殿皆有飛閣向靈芝往來。三伏之月。皇帝在靈芝臺。以避暑。
T51n2092_p1003a13(00)║有五層浮圖一所。去地五十丈。仙掌凌虛。
T51n2092_p1003a14(01)║鐸垂雲表。作工之妙埒美永寧。
T51n2092_p1003a15(06)║講殿尼房五百餘間。綺疏連[一/旦]戶牖相通。
T51n2092_p1003a16(07)║珍木香草不可勝言。牛筋狗骨之木。雞頭鴨腳之草。
T51n2092_p1003a17(03)║亦悉備焉。椒房嬪御學道之所。掖庭美人並在其中。
T51n2092_p1003a18(00)║亦有名族處女性愛道場。
T51n2092_p1003a19(07)║落髮辭親來儀此寺。屏珍麗之飾。服修道之衣。
T51n2092_p1003a20(05)║投心入正歸誠一乘。永安三年中。爾朱兆入洛陽。
T51n2092_p1003a21(03)║縱兵大掠。時有秀容胡騎數十。入瑤光寺婬穢。
T51n2092_p1003a22(00)║自此後頗獲譏訕。京師語曰。洛陽男兒。
T51n2092_p1003a23(00)║急作髻。瑤光寺尼。奪作婿。
T51n2092_p1003a24(05)║瑤光寺北有承明門。有金墉城。即魏氏所築。
T51n2092_p1003a25(04)║城東北角有魏文帝百尺樓。年雖久遠。形製如初。
T51n2092_p1003a26(01)║高祖在城內。作光極殿。因名金墉城。
T51n2092_p1003a27(03)║門為光極門。又作重樓飛閣。遍城上下。從地望之。
T51n2092_p1003a28(01)║有如雲也。
T51n2092_p1003a29(00)║景樂寺。太傅清河文獻王懌所立也。
T51n2092_p1003b01(02)║懌是孝文皇帝之子。宣武皇帝之弟。
T51n2092_p1003b02(05)║閶闔南御道西望永寧寺。正相當。寺西有司徒府。
T51n2092_p1003b03(03)║東有大將軍高肇宅。北連義井里。
T51n2092_p1003b04(06)║井里北門外有桑樹數株。枝條繁茂。下有甘井一所。
T51n2092_p1003b05(02)║石槽鐵罐供給行人飲水。庇陰多有憩者。
T51n2092_p1003b06(03)║有佛殿一所。像輦在焉。雕刻巧妙。冠絕一時。
T51n2092_p1003b07(02)║堂廡周環。曲房連接。輕條拂戶。花蕊被庭。
T51n2092_p1003b08(01)║至於大齋。常設女樂。歌聲繞梁。舞袖徐轉。
T51n2092_p1003b09(00)║絲管寥亮。諧妙入神。以是尼寺。
T51n2092_p1003b10(03)║丈夫不得入。得往觀者。以為至天堂。及文獻王薨。
T51n2092_p1003b11(00)║寺禁稍寬。百姓出入。無復限礙。
T51n2092_p1003b12(04)║後汝南王悅復修之。悅是文獻之弟。
T51n2092_p1003b13(06)║召諸音樂逞伎寺內。奇禽怪獸舞抃殿庭。
T51n2092_p1003b14(06)║飛空幻惑世所未睹。異端奇術總萃其中。剝驢投井。
T51n2092_p1003b15(02)║植棗種瓜。須臾之間。皆得食。士女觀者。
T51n2092_p1003b16(02)║目亂睛迷。自建義已後。京師頻有大兵。
T51n2092_p1003b17(03)║此戲遂隱也。
T51n2092_p1003b18(00)║昭儀尼寺。閹官等所立也。
T51n2092_p1003b19(07)║在東陽門內一里御道南東陽門內。道北太北倉導官二署。
T51n2092_p1003b20(01)║東南治粟里倉司官屬住其內。太后臨朝。
T51n2092_p1003b21(02)║閽寺專[穴/龍]。宦者之家。積金滿堂。是以蕭忻云。
T51n2092_p1003b22(02)║高軒斗升者。閹官之釐婦。胡馬鳴呵者。
T51n2092_p1003b23(01)║莫不黃門之養息也。忻陽平人也。
T51n2092_p1003b24(04)║愛尚文籍少有名譽。見閽寺寵盛。遂發此言。
T51n2092_p1003b25(03)║因即知名。為治書侍御史。寺有一佛二菩薩。
T51n2092_p1003b26(03)║塑工精絕。京師所無也。四月七日。常出詣景明。
T51n2092_p1003b27(01)║景明三像恒出迎之。伎樂之盛與劉騰相比。
T51n2092_p1003b28(01)║堂前有酒樹麵木。昭儀寺有池。
T51n2092_p1003b29(06)║京師學徒謂之翟泉也。衒之按杜預注春秋云。
T51n2092_p1003c01(05)║翟泉在晉太倉西南。按晉太倉在建春門內。
T51n2092_p1003c02(05)║今太倉在東陽門內。此地今在太倉西南。明非翟泉也。
T51n2092_p1003c03(01)║後隱士趙逸云。此地是晉侍中石崇家池。
T51n2092_p1003c04(02)║池南有綠珠樓。於是學徒始寤經過者。
T51n2092_p1003c05(04)║想見綠珠之容也。池西南有願會寺。
T51n2092_p1003c06(07)║中書舍人王翊捨宅所立也。佛堂前生桑樹一株。直上五尺。
T51n2092_p1003c07(00)║枝條橫遶。柯葉傍布。形如羽蓋。復高五尺。
T51n2092_p1003c08(00)║又然凡為五重。每重葉椹各異。
T51n2092_p1003c09(04)║京師道俗謂之神桑。觀者成市。施者甚眾。
T51n2092_p1003c10(04)║帝聞而惡之。以為惑眾。
T51n2092_p1003c11(12)║命給事中黃門侍郎元紀伐殺之。其日雲霧晦冥。下斧之處。血流至地。
T51n2092_p1003c12(01)║見者莫不悲泣。寺南有宜壽里。
T51n2092_p1003c13(05)║內有苞信縣令[暇-日]暉宅。地下常聞鍾聲。
T51n2092_p1003c14(07)║時見五色光明照於堂宇。暉其異之。遂掘光所得金像一軀。
T51n2092_p1003c15(01)║可高三尺。有二菩薩。趺上銘云。
T51n2092_p1003c16(04)║晉太始二年五月十五日侍中中書監荀勗造。
T51n2092_p1003c17(03)║暉遂捨宅為光明寺。時人咸云。此荀勗舊宅。
T51n2092_p1003c18(02)║其後盜者欲竊此像。像與菩薩合聲喝賊。
T51n2092_p1004a01(03)║盜者驚怖應即殞倒。眾僧聞像叫聲。遂來捉得賊。
T51n2092_p1004a02(00)║胡統寺。太后從姑所立也。入道為尼。
T51n2092_p1004a03(03)║遂居此寺。在永寧南一里許。寶塔五重。金剎高聳。
T51n2092_p1004a04(00)║洞房周匝。對戶交疏。朱柱素壁。
T51n2092_p1004a05(03)║甚為佳麗。其寺諸尼。帝城名德。善於開導。
T51n2092_p1004a06(03)║工談義理。常入宮與太后說法。
T51n2092_p1004a07(06)║其資養緇流徒無比也。
T51n2092_p1004a08(00)║修梵寺。在清陽門內御道北。
T51n2092_p1004a09(05)║嵩明寺復在修梵寺西。並雕牆峻宇。比屋連甍。
T51n2092_p1004a10(03)║亦是名寺也。修梵寺有金剛。鳩鴿不入。鳥雀不棲。
T51n2092_p1004a11(01)║菩提達磨云。得其真相也。寺北有永和里。
T51n2092_p1004a12(01)║漢太師董卓之宅也。里南北皆有池。卓之所造。
T51n2092_p1004a13(00)║今猶有水。冬夏不竭。
T51n2092_p1004a14(09)║里中太傅錄尚書長孫稚。尚書右僕射郭祚。吏部尚書邢鸞。
T51n2092_p1004a15(02)║廷尉卿元洪超。衛尉卿許伯桃。
T51n2092_p1004a16(07)║梁州刺史尉成興等六宅。皆高門華屋。齋館敞麗。楸槐蔭途。
T51n2092_p1004a17(01)║桐楊爽植。當世名為貴里。掘此地者。
T51n2092_p1004a18(04)║輒得金玉寶玩之物。邢鸞家常掘丹砂。及錢數十萬。
T51n2092_p1004a19(00)║銘云董太師之物。後卓夜中隨鸞索此物。
T51n2092_p1004a20(01)║鸞不與之。經年鸞遂卒矣。
T51n2092_p1004a21(00)║景林寺。在開陽門內御道東。講殿疊起。
T51n2092_p1004a22(01)║房廡連屬。丹檻炫日。繡桷迎風。實為勝地。
T51n2092_p1004a23(02)║寺西有園。多饒奇果。春鳥秋蟬。鳴聲相續。
T51n2092_p1004a24(02)║中有禪房一所。內置祇洹精舍。形製雖小。
T51n2092_p1004a25(02)║巧構難加。以禪閣虛靜。隱室凝邃。嘉樹夾牖。
T51n2092_p1004a26(01)║芳杜匝階。雖云朝市想同巖谷。
T51n2092_p1004a27(06)║靜行之僧繩坐其內。飧風服道結跏數息。有石銘一所。
T51n2092_p1004a28(02)║國子博士盧白頭為其文。白頭一字景裕。
T51n2092_p1004a29(03)║范陽人也。性愛恬靜。丘園放敖。學極六經。
T51n2092_p1004b01(03)║說通百氏。普泰初。起家為國子博士。雖在朱門。
T51n2092_p1004b02(02)║以注述為事。注周易行之於世也。
T51n2092_p1004b03(00)║建春門內御道南。有句盾典農籍田三署。
T51n2092_p1004b04(01)║籍田南有司農寺。御道北有空地。擬作東宮。
T51n2092_p1004b05(01)║晉中朝時。太倉處也。太倉南有翟泉。周迴三里。
T51n2092_p1004b06(00)║即春秋所謂王子虎晉狐偃盟於翟泉也。
T51n2092_p1004b07(01)║水猶澄清。洞底明靜。鱗甲潛藏。辨其魚鱉。
T51n2092_p1004b08(01)║高祖於泉北置河南尹。中朝時步廣里也。
T51n2092_p1004b09(01)║泉西有華林園。高祖以泉在園東。因名蒼龍海。
T51n2092_p1004b10(00)║華林園中有大海。即漢天淵池。
T51n2092_p1004b11(05)║池中猶有文帝九華臺。高祖於臺上。造清涼殿。
T51n2092_p1004b12(04)║世宗在海內作蓬萊山。山上有仙人館。上有鈞臺殿。
T51n2092_p1004b13(00)║並作虹蜺閣。乘虛來往。
T51n2092_p1004b14(08)║至於三月禊日季秋己辰。皇帝駕龍舟鷁首遊於其上。
T51n2092_p1004b15(03)║海西有藏冰室。六月出冰以給百官。
T51n2092_p1004b16(06)║海西南有景山殿。山東有羲和嶺。嶺上有溫風室。
T51n2092_p1004b17(03)║山西有姮娥峰。峰上有露寒館。並飛閣相通。
T51n2092_p1004b18(02)║凌山跨谷。山北有玄武池。山南有清暑殿。
T51n2092_p1004b19(02)║殿東有臨澗亭殿。西有臨危臺。
T51n2092_p1004b20(07)║景陽山南有百果園。果列作林。林各有堂。有仙人棗長五寸。
T51n2092_p1004b21(01)║把之兩頭俱出。核細如鍼。霜降乃熟。食之甚美。
T51n2092_p1004b22(00)║俗傳云出崑崙山。一曰西王母棗。
T51n2092_p1004b23(04)║又有仙人桃。其色赤表裏照徹。得霜即熟。
T51n2092_p1004b24(03)║亦出崑崙山。一曰王母桃也。奈林南有石碑一所。
T51n2092_p1004b25(01)║魏明帝所立也。題云苗茨之碑。
T51n2092_p1004b26(06)║高祖於碑北作苗茨堂。永安中年。莊帝馬射於華林園。
T51n2092_p1004b27(02)║百官皆來讀碑。疑苗字誤。國子博士李同軌曰。
T51n2092_p1004b28(01)║魏明英才世稱三公祖幹宣為其羽翼。
T51n2092_p1004b29(02)║但未知本意。如何不得言誤也。
T51n2092_p1004c01(07)║衒之時為奉朝請因即釋曰。以蒿覆之故。言苗茨何誤之。
T51n2092_p1004c02(01)║有眾咸稱善。以為得其旨歸。
T51n2092_p1004c03(07)║奈林西有都堂有流觴池。堂東有扶桑海。凡此諸海皆有石竇。
T51n2092_p1004c04(00)║流於地下。西通穀水。東連陽渠。
T51n2092_p1004c05(05)║亦與翟泉相連。若早魃為害穀水注之不竭。
T51n2092_p1004c06(05)║離畢滂潤陽穀泄之不盈。至於鱗甲異品羽毛殊類。
T51n2092_p1004c07(02)║濯波浮浪如似自然也。
T51n2092_p1004c08(00)║洛陽城內伽藍記卷一

CBETA 中華電子佛典協會
本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.