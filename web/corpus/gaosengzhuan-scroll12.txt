【經錄部類】〔史傳部類〕〔史傳部〕 
【經文資訊】大正新脩大藏經 第五十冊 No. 2059《高僧傳》CBETA 電子佛典 V1.35 普及版 
# Taisho Tripitaka Vol. 50, No. 2059 高僧傳, CBETA Chinese Electronic Tripitaka V1.35, Normalized Version 
T50n2059_p0403c19(00)║ 
T50n2059_p0403c20(00)║ 
T50n2059_p0403c21(00)║高僧傳卷第十二(亡身誦經) 
T50n2059_p0403c22(00)║ 
T50n2059_p0403c23(00)║　　　　梁會稽嘉祥寺沙門釋慧皎撰 
T50n2059_p0403c24(00)║　　亡身第六 
T50n2059_p0403c25(00)║　釋僧群一　釋曇稱二 
T50n2059_p0403c26(00)║　釋法進三　釋僧富四 
T50n2059_p0403c27(00)║　釋法羽五　釋慧紹六 
T50n2059_p0403c28(00)║　釋僧瑜七　釋慧益八 
T50n2059_p0403c29(00)║　釋僧慶九　釋法光十 
T50n2059_p0404a01(00)║　釋曇弘十一 
T50n2059_p0404a02(00)║釋僧群。未詳何許人。 
T50n2059_p0404a03(07)║清貧守節蔬食誦經。後遷居羅江縣之霍山構立茅室。 
T50n2059_p0404a04(02)║山孤在海中。上有石盂。逕數丈許。水深六七尺。 
T50n2059_p0404a05(00)║常有清流。古老相傳云。是群仙所宅。 
T50n2059_p0404a06(03)║群僊飲水不飢因絕粒。 
T50n2059_p0404a07(10)║後晉守太守陶夔聞而索之群以水遺夔。出山輒臭。如此三四。 
T50n2059_p0404a08(01)║夔躬目越海。天甚晴霽。及至山風雨晦暝。 
T50n2059_p0404a09(01)║停數日竟不得至。迺歎曰。 
T50n2059_p0404a10(07)║俗內凡夫遂為賢聖所隔。慨恨而返。 
T50n2059_p0404a11(08)║群庵舍與盂隔一小澗。常以一木為梁。由之汲水。 
T50n2059_p0404a12(04)║後時忽有一折翅鴨。舒翼當梁頭就唼群。 
T50n2059_p0404a13(04)║群欲舉錫杖撥之。恐畏傷損因此迴還。絕水不飲。 
T50n2059_p0404a14(00)║數日而終。春秋一百四十矣。臨終向人說。 
T50n2059_p0404a15(00)║年少時經折一鴨翅驗此以為現報。 
T50n2059_p0404a16(00)║釋曇稱。河北人。少而仁愛。惠及昆虫。 
T50n2059_p0404a17(02)║晉末至彭城見有老人年八十夫妻窮悴。 
T50n2059_p0404a18(02)║迺捨戒為奴。累年執役。 
T50n2059_p0404a19(08)║而內修道德未嘗有廢。鄉鄰嗟之。及二老卒。 
T50n2059_p0404a20(07)║傭賃獲直悉為二老福用。擬以自贖事畢。欲還入道。 
T50n2059_p0404a21(02)║法物未備。宋初彭城駕山下虎災。 
T50n2059_p0404a22(05)║村人遇害日有一兩。稱乃謂村人曰。 
T50n2059_p0404a23(07)║虎若食我災必當消。村人苦諫不從即於是夜獨坐草中。 
T50n2059_p0404a24(01)║咒願曰。以我此身充汝飢渴。 
T50n2059_p0404a25(06)║令汝從今息怨害意。未來當得無上法食。 
T50n2059_p0404a26(06)║村人知其意正各泣拜而還。至四更中聞虎取稱。 
T50n2059_p0404a27(03)║村人逐至南山。噉身都盡。唯有頭在。 
T50n2059_p0404a28(04)║因葬而起塔。爾後虎災遂息。 
T50n2059_p0404a29(00)║釋法進。或曰道進。或曰法迎。姓唐。 
T50n2059_p0404b01(03)║涼州張掖人。幼而精苦習誦。有超邁之德。 
T50n2059_p0404b02(03)║為沮渠蒙遜所重。遜卒子景環為胡寇所破。 
T50n2059_p0404b03(02)║問進曰。今欲轉略高昌為可剋不。進曰必捷。 
T50n2059_p0404b04(00)║但憂災餓耳。迴軍即定。後三年景環卒。 
T50n2059_p0404b05(01)║弟安周續立。是歲飢荒死者無限。周既事進。 
T50n2059_p0404b06(00)║進屢從求乞以賑貧餓。國蓄稍竭。 
T50n2059_p0404b07(03)║進不復求。迺淨洗浴取刀鹽。 
T50n2059_p0404b08(08)║至深窮窟餓人所聚之處。次第授以三歸。便掛衣缽著樹。 
T50n2059_p0404b09(02)║投身餓者前云。施汝共食。 
T50n2059_p0404b10(08)║眾雖飢困猶義不忍受。進即自割肉和鹽以啖之。 
T50n2059_p0404b11(05)║兩股肉盡心悶不能自割。因語餓人云。 
T50n2059_p0404b12(06)║汝取我皮肉猶足數日。若王使來必當將去。但取藏之。 
T50n2059_p0404b13(01)║餓者悲悼無能取者。須臾弟子來至。 
T50n2059_p0404b14(03)║王人復看。舉國奔赴號叫相屬。因輿之還宮。 
T50n2059_p0404b15(01)║周敕以三百斛麥以施餓者。 
T50n2059_p0404b16(05)║別發倉廩以賑貧民。至明晨乃絕。出城北闍維之。 
T50n2059_p0404b17(01)║煙炎衝天七日乃歇。屍骸都盡唯舌不爛。 
T50n2059_p0404b18(01)║即於其處起塔三層。樹碑于右。進弟子僧遵。 
T50n2059_p0404b19(00)║姓趙。高昌人。善十誦律蔬食節行。 
T50n2059_p0404b20(03)║誦法華勝鬘金剛波若。 
T50n2059_p0404b21(09)║又篤厲門人常懺悔為業。 
T50n2059_p0404b22(00)║釋僧富。姓山。高陽人。父霸為藍田令。 
T50n2059_p0404b23(02)║富少孤居貧而篤學無厭。採薪為燭以照讀書。 
T50n2059_p0404b24(00)║及至冠年備盡經史。美姿容善談論。 
T50n2059_p0404b25(01)║後遇偽秦衛將軍楊邕資其衣糧。 
T50n2059_p0404b26(04)║習鑿齒攜共志學。及聽安公講放光經。 
T50n2059_p0404b27(04)║遂有心樂道。於是剃髮依安受業。 
T50n2059_p0404b28(07)║安亡後還魏郡廷尉寺。下帷潛思絕事人間。時村中有劫。 
T50n2059_p0404b29(00)║劫得一小兒。欲取心肝以解神。 
T50n2059_p0404c01(04)║富逍遙路口。遇見劫具問其意。因脫衣以易小兒。 
T50n2059_p0404c02(01)║群劫不許。富曰。大人五藏亦可用不。 
T50n2059_p0404c03(03)║劫謂富不能亡身。妄言亦好。富迺念曰。 
T50n2059_p0404c04(03)║我幻炎之軀會有一死。以死濟人。雖死猶生。 
T50n2059_p0404c05(01)║即自取劫刀劃胸至臍。 
T50n2059_p0404c06(08)║群劫更相咎責四散奔走。即送小兒還家。 
T50n2059_p0404c07(08)║路口時行路一人見富如此。因問其故。富雖復頓悶口猶能言。 
T50n2059_p0404c08(00)║迺具答以事。 
T50n2059_p0404c09(11)║此人悲悼傷心還家取針縫其腹皮。塗以驗藥。輿還寺將息。少時而差。 
T50n2059_p0404c10(00)║後不知所終。 
T50n2059_p0404c11(00)║釋法羽。冀州人。十五出家。為慧始弟子。 
T50n2059_p0404c12(01)║始立行精苦修頭陀之業。 
T50n2059_p0404c13(07)║羽操心勇猛深達其道。常欲仰軌藥王燒身供養。 
T50n2059_p0404c14(03)║時偽晉王姚緒鎮蒱阪。羽以事白緒。 
T50n2059_p0404c15(05)║緒曰入道多方何必燒身。不敢固違。幸願三思。 
T50n2059_p0404c16(03)║羽誓志既重。即服香屑以布纏體。誦捨身品。 
T50n2059_p0404c17(01)║竟以火自燎。道俗觀視莫不悲慕焉。 
T50n2059_p0404c18(03)║時年四十有五。 
T50n2059_p0404c19(00)║釋慧紹。不知氏族。小兒時母哺魚肉輒吐。 
T50n2059_p0404c20(00)║咽菜不疑。於是便蔬食。 
T50n2059_p0404c21(07)║至八歲出家為僧要弟子。精勤懍勵苦行標節。 
T50n2059_p0404c22(05)║後隨要止臨川招提寺。迺密有燒身之意。 
T50n2059_p0404c23(05)║常雇人斫薪[卄/積]於東山石室高數丈。 
T50n2059_p0404c24(07)║中央開一龕足容己身。迺還寺辭要。要苦諫不從。 
T50n2059_p0404c25(03)║即於焚身之日。於東山設大眾八關。并告別知識。 
T50n2059_p0404c26(00)║其日闔境奔波。車馬人眾及齎金寶者。 
T50n2059_p0404c27(01)║不可稱數。至初夜行道。紹自行香。 
T50n2059_p0404c28(04)║行香既竟執燭然薪。入中而坐。誦藥王本事品。 
T50n2059_p0404c29(02)║眾既不見紹。悟其已去。禮拜未畢。悉至薪所。 
T50n2059_p0405a01(00)║[卄/積]已恫然誦聲未息。火至額聞唱一心。 
T50n2059_p0405a02(01)║言已奄絕。大眾咸見有一星。其大如斗。 
T50n2059_p0405a03(02)║直下煙中俄而上天。時見者咸謂天宮迎紹。 
T50n2059_p0405a04(01)║經三日薪聚乃盡。紹臨終謂同學曰。 
T50n2059_p0405a05(03)║吾燒身處當生梧桐。慎莫伐之。其後三日果生焉。 
T50n2059_p0405a06(00)║紹焚身是元嘉二十八年。年二十八。 
T50n2059_p0405a07(03)║紹師僧要亦清謹有懿德。年一百六十終於寺矣。 
T50n2059_p0405a08(00)║釋僧瑜。姓周。吳興餘杭人。弱冠出家。 
T50n2059_p0405a09(03)║業素純粹。元嘉十五年。與同學曇溫慧光等。 
T50n2059_p0405a10(02)║於廬山南嶺共建精舍。名曰招隱。 
T50n2059_p0405a11(05)║瑜常以為結累三塗情形故也。情將盡矣形亦宜損。 
T50n2059_p0405a12(01)║藥王之[跳-兆+(轍-車)]獨何云遠。 
T50n2059_p0405a13(09)║於是屢發言誓始契燒身。以宋孝建二年六月三日。集薪為龕。 
T50n2059_p0405a14(01)║并請僧設齋。告眾辭別。 
T50n2059_p0405a15(08)║是日雲霧晦合密雨交零。瑜迺誓曰。若我所志克明天當清朗。 
T50n2059_p0405a16(00)║如其無感便當滂注。 
T50n2059_p0405a17(08)║使此四輩知神應之無昧也。言已雲景明霽。 
T50n2059_p0405a18(07)║至初夜竟便入薪龕中。合掌平坐。誦藥王品。 
T50n2059_p0405a19(07)║火焰交至猶合掌不散。道俗知者奔赴彌山。並稽首作禮。 
T50n2059_p0405a20(01)║願結因緣。咸見紫氣騰空久之乃歇。 
T50n2059_p0405a21(03)║時年四十四。其後旬有四日。瑜房中生雙梧桐。 
T50n2059_p0405a22(01)║根枝豐茂。巨細相如。貫壤直聳。 
T50n2059_p0405a23(04)║遂成連樹理。識者以為娑羅寶樹剋炳泥洹。 
T50n2059_p0405a24(04)║瑜之庶幾故現斯證。因號為雙桐沙門。 
T50n2059_p0405a25(05)║吳郡張辯為平南長史。親睹其事。具為傳贊。贊曰。 
T50n2059_p0405a26(01)║悠悠玄機。茫茫至道。出生入死。孰為妙寶(其一)。 
T50n2059_p0405a27(00)║自昔藥王。殊化絕倫。往聞其說。 
T50n2059_p0405a28(04)║今睹斯人(其二)。英英沙門。慧定心固。凝神紫氣。 
T50n2059_p0405a29(03)║表跡雙樹(其三)。其德可樂。其操可貴。文之作矣。 
T50n2059_p0405b01(01)║式飄彷彿(其四)。 
T50n2059_p0405b02(00)║釋慧益。廣陵人。少出家隨師止壽春。 
T50n2059_p0405b03(02)║宋孝建中出都憩竹林寺。精勤苦行誓欲燒身。 
T50n2059_p0405b04(00)║眾人聞者或毀或讚。 
T50n2059_p0405b05(09)║至大明四年始就卻粒唯餌麻麥。到六年又絕麥等。但食蘇油。 
T50n2059_p0405b06(00)║有頃又斷蘇油唯服香丸。 
T50n2059_p0405b07(04)║雖四大綿微而神情警正。孝武深加敬異致問慇懃。 
T50n2059_p0405b08(00)║遣太宰江夏王義恭詣寺諫益。 
T50n2059_p0405b09(04)║益誓志無改。至大明七年四月八日將就焚燒。 
T50n2059_p0405b10(02)║迺於鍾山之南置鑊辦油。 
T50n2059_p0405b11(08)║其日朝乘牛車而以人牽。自寺之山。 
T50n2059_p0405b12(10)║以帝王是兆民所憑又三寶所寄。乃自力入臺至雲龍門不能步下。 
T50n2059_p0405b13(00)║令人啟聞。慧益道人今捨身詣門奉辭。 
T50n2059_p0405b14(01)║深以佛法仰累帝聞改容。即躬出雲龍門。 
T50n2059_p0405b15(01)║益既見帝。重以佛法憑囑。於是辭去。 
T50n2059_p0405b16(03)║帝亦續至。諸王妃后道俗士庶填滿山谷。 
T50n2059_p0405b17(03)║投衣棄寶不可勝計。 
T50n2059_p0405b18(10)║益乃入鑊據一小床以衣具自纏。上加一長帽以油灌之。 
T50n2059_p0405b19(03)║將就著火。帝令太宰至鑊所請喻曰。 
T50n2059_p0405b20(05)║道行多方何必殞命。幸願三思更就異途。 
T50n2059_p0405b21(06)║益雅志確然曾無悔念。迺答曰。 
T50n2059_p0405b22(10)║微軀賤命何足上留天心聖慈罔已者。願度二十人出家。降敕即許。 
T50n2059_p0405b23(00)║益迺手自執燭以然帽。 
T50n2059_p0405b24(07)║帽然迺棄燭合掌誦藥王品。火至眉誦聲猶分明。及眼乃昧。 
T50n2059_p0405b25(00)║貴賤哀嗟響振幽谷。 
T50n2059_p0405b26(08)║莫不彈指稱佛惆悵淚下。火至明旦迺盡。 
T50n2059_p0405b27(07)║帝於時聞空中笳管異香芬苾。帝盡日方還宮。 
T50n2059_p0405b28(05)║夜夢見益振錫而至。更囑以佛法。明日帝為設會度人。 
T50n2059_p0405b29(00)║令齋主唱白具序徵祥。 
T50n2059_p0405c01(07)║燒身之處謂藥王寺以擬本事也。 
T50n2059_p0405c02(00)║釋僧慶。姓陳。巴西安漢人。 
T50n2059_p0405c03(06)║家世事五斗米道。慶生而獨悟。十三出家止義興寺。 
T50n2059_p0405c04(02)║淨修梵行願求見佛。先捨三指末誓燒身。 
T50n2059_p0405c05(01)║漸絕糧粒唯服香油。到大明三年二月八日。 
T50n2059_p0405c06(00)║ 
T50n2059_p0405c07(16)║於蜀城武擔寺西對其所造淨名像前焚身供養。刺史張悅躬出臨視。 
T50n2059_p0405c08(06)║道俗僑舊觀者傾邑。行雲為結苦雨悲零。 
T50n2059_p0405c09(07)║俄而晴景開明天色澄淨。見一物如龍從[卄/積]昇天。 
T50n2059_p0405c10(04)║時年二十三。天水太守裴方明。為收灰起塔。 
T50n2059_p0405c11(00)║釋法光。秦州隴西人。少而有信。 
T50n2059_p0405c12(04)║至二十九方出家。苦行頭陀不服綿纊。 
T50n2059_p0405c13(05)║絕五穀唯餌松葉。後誓志燒身。 
T50n2059_p0405c14(08)║乃服松膏及飲油經于半年。至齊永明五年十月二十日。 
T50n2059_p0405c15(03)║於隴西記城寺內集薪焚身以滿先志。 
T50n2059_p0405c16(04)║火來至目誦聲猶記。至鼻乃昧。奄然而絕。 
T50n2059_p0405c17(04)║春秋四十有一。時永明末始豐縣有比丘法存。 
T50n2059_p0405c18(03)║亦燒身供養。郡守蕭緬遣沙門慧深。為起灰塔。 
T50n2059_p0405c19(00)║釋曇弘。黃龍人。少修戒行專精律部。 
T50n2059_p0405c20(02)║宋永初中南遊番禺止臺寺。 
T50n2059_p0405c21(07)║晚又適交趾之仙山寺。誦無量壽及觀經。誓心安養。 
T50n2059_p0405c22(03)║以孝建二年於山上聚薪。密往[卄/積]中以火自燒。 
T50n2059_p0405c23(00)║弟子追及。抱持將還。半身已爛。經月少差。 
T50n2059_p0405c24(00)║後近村設會舉寺皆赴。 
T50n2059_p0405c25(07)║弘於是日復入谷燒身。村人追求命已絕矣。 
T50n2059_p0405c26(05)║於是益薪進火明日乃盡。 
T50n2059_p0405c27(11)║爾日村居民咸見弘身黃金色乘一金鹿西行。甚急不暇暄涼。 
T50n2059_p0405c28(03)║道俗方悟其神異。共收灰骨以起塔焉。 
T50n2059_p0405c29(00)║論曰。夫有形之所貴者身也。 
T50n2059_p0406a01(05)║情識之所珍者命也。是故餐脂飲血乘肥衣輕。 
T50n2059_p0406a02(03)║欲其怡懌也。餌朮含丹防生養性。欲其壽考也。 
T50n2059_p0406a03(00)║至如析一毛以利天下。則吝而弗為。 
T50n2059_p0406a04(01)║徹一餐以續餘命。則惜而不與。此其弊過矣。 
T50n2059_p0406a05(00)║自有宏知達見遺己瞻人。 
T50n2059_p0406a06(05)║體三界為長夜之宅。悟四生為夢幻之境。 
T50n2059_p0406a07(05)║精神逸乎蜚羽。形骸滯於瓶穀。 
T50n2059_p0406a08(08)║是故摩頂至足曾不介心。國城妻子捨若草芥。 
T50n2059_p0406a09(05)║今之所論蓋其人也。僧群心為一鴨而絕水以亡身。 
T50n2059_p0406a10(01)║僧富止救一童而劃腹以全命。 
T50n2059_p0406a11(04)║法進割肉以啖人。曇稱自餧於災虎。 
T50n2059_p0406a12(06)║斯皆尚乎兼濟之道。忘我利物者也。 
T50n2059_p0406a13(08)║昔王子投身功踰九劫。刳肌貿鳥駭震三千。 
T50n2059_p0406a14(07)║惟夫若人固以超邁高絕矣。爰次法羽至于曇弘。 
T50n2059_p0406a15(04)║皆灰燼形骸棄捨珍愛。或以情祈安養。 
T50n2059_p0406a16(05)║或以願生知足。故雙梧表於房裏。一館顯自空中。 
T50n2059_p0406a17(01)║符瑞彪炳與時間出。然聖教不同開遮亦異。 
T50n2059_p0406a18(00)║若是大權為物適時而動。 
T50n2059_p0406a19(06)║利現萬端非教所制。故經云。 
T50n2059_p0406a20(11)║能然手足一指迺勝國城布施。若是出家凡僧本以威儀攝物。 
T50n2059_p0406a21(03)║而今殘毀形骸壞福田相。考而為談有得有失。 
T50n2059_p0406a22(00)║得在忘身。失在違戒。故龍樹云。 
T50n2059_p0406a23(04)║新行菩薩不能一時備行諸度。或滿檀而乖孝。 
T50n2059_p0406a24(02)║如王子投虎。或滿慧而乖慈。如檢他斷食等。 
T50n2059_p0406a25(01)║皆由行未全美不無盈缺。 
T50n2059_p0406a26(07)║又佛說身有八萬戶蟲與人同氣。人命既盡蟲亦俱逝。 
T50n2059_p0406a27(02)║是故羅漢死後佛許燒身。而今未死便燒。 
T50n2059_p0406a28(02)║或於蟲命有失。說者或言。羅漢尚入火光。 
T50n2059_p0406a29(02)║夫復何怪。有言入火光者先已捨命。 
T50n2059_p0406b01(04)║用神智力後乃自燒。然性地菩薩亦未免報軀。 
T50n2059_p0406b02(02)║或時投形火聚。或時裂骸分人。 
T50n2059_p0406b03(05)║當知殺蟲之論其究竟詳焉。 
T50n2059_p0406b04(10)║夫三毒四倒乃生死之根栽。七覺八道實涅槃之要路。 
T50n2059_p0406b05(05)║豈必燔炙形骸然後離苦。若其位鄰得忍俯跡同凡。 
T50n2059_p0406b06(01)║或時為物捨身。此非言論所及。 
T50n2059_p0406b07(05)║至如凡夫之徒。鑒察無廣竟不知盡壽行道。 
T50n2059_p0406b08(03)║何如棄捨身命。或欲邀譽一時。或欲流名萬代。 
T50n2059_p0406b09(00)║及臨火就薪悔怖交切。 
T50n2059_p0406b10(07)║彰言既廣恥奪其操。於是僶俛從事空嬰萬苦。 
T50n2059_p0406b11(05)║若然非所謂也。贊曰。若人挺志。金石非英。鑠茲所重。 
T50n2059_p0406b12(00)║祈彼寶城。芬梧蓊蔚。紫館浮輕。騰煙曜彩。 
T50n2059_p0406b13(00)║吐瑞含禎。千秋尚美。萬代傳馨。 
T50n2059_p0406b14(00)║　　誦經第七(二十一人) 
T50n2059_p0406b15(00)║　釋曇邃一　釋法相二 
T50n2059_p0406b16(00)║　竺法純三　釋僧生四 
T50n2059_p0406b17(00)║　釋法宗五　釋道冏六 
T50n2059_p0406b18(00)║　釋慧慶七　釋普明八 
T50n2059_p0406b19(00)║　釋法莊九　釋慧果十 
T50n2059_p0406b20(00)║　釋法恭十一　釋僧覆十二 
T50n2059_p0406b21(00)║　釋慧進十三　釋弘明十四 
T50n2059_p0406b22(00)║　釋慧豫十五　釋道嵩十六 
T50n2059_p0406b23(00)║　釋超辯十七　釋法慧十八 
T50n2059_p0406b24(00)║　釋僧侯十九　釋慧彌二十 
T50n2059_p0406b25(00)║　釋道琳二十一 
T50n2059_p0406b26(00)║釋曇邃。未詳何許人。 
T50n2059_p0406b27(08)║少出家止河陰白馬寺。蔬食布衣。誦正法華經常一日一遍。 
T50n2059_p0406b28(01)║又精達經旨亦為人解說。 
T50n2059_p0406b29(06)║嘗於夜中忽聞扣戶云。欲請法師九旬說法。邃不許。 
T50n2059_p0406c01(01)║固請乃赴之。而猶是眠中。 
T50n2059_p0406c02(07)║比覺己身在白馬塢神祠中。并一弟子。自爾日日密往。 
T50n2059_p0406c03(02)║餘無知者。後寺僧經祠前過見有兩高座。 
T50n2059_p0406c04(02)║邃在北弟子在南。如有講說聲。 
T50n2059_p0406c05(06)║又聞有奇香之氣。於是道俗共傳。咸云神異。至夏竟。 
T50n2059_p0406c06(02)║神施以白馬一匹白羊五頭絹九十匹。 
T50n2059_p0406c07(04)║咒願畢於是各絕。邃後不知所終。 
T50n2059_p0406c08(00)║釋法相。姓梁。不測何人。常山居精苦。 
T50n2059_p0406c09(02)║誦經十餘萬言。鳥獸集其左右皆馴若家禽。 
T50n2059_p0406c10(01)║太山祠有大石函貯財寶。 
T50n2059_p0406c11(07)║相時山行宿于廟側。忽見一人玄衣武冠。 
T50n2059_p0406c12(07)║令相開函言絕不見。其函石蓋重過千鈞。 
T50n2059_p0406c13(07)║相試提之飄然而起。於是取其財以施貧民。 
T50n2059_p0406c14(05)║後度江南止越城寺。忽遊縱放蕩優俳滑稽。 
T50n2059_p0406c15(05)║或時裸袒干冒朝貴。晉鎮北將軍司馬恬惡其不節。 
T50n2059_p0406c16(02)║招而鴆之。頻傾三鍾。神氣清夷。淡然無擾。 
T50n2059_p0406c17(02)║恬大異之。至晉元興末卒。春秋八十。 
T50n2059_p0406c18(04)║時有竺曇蓋竺僧法。並苦行通感。蓋能神咒請雨。 
T50n2059_p0406c19(01)║為楊州刺史司馬元顯所敬。法亦善神咒。 
T50n2059_p0406c20(01)║晉丞相會稽王司馬道子。為起治城寺焉。 
T50n2059_p0406c21(00)║竺法純。未詳何許人。 
T50n2059_p0406c22(08)║少出家止山陰顯義寺。苦行有德。善誦古維摩經。 
T50n2059_p0406c23(05)║晉元興中為寺上蘭渚買故屋。暮還於湖中。 
T50n2059_p0406c24(04)║遇風而船小。純唯一心憑觀世音口誦不輟。 
T50n2059_p0406c25(03)║俄見一大流船乘之獲免。至岸訪船無主。 
T50n2059_p0406c26(03)║須臾不見。道俗咸歎神感。後不知所終。 
T50n2059_p0406c27(00)║釋僧生。姓袁。蜀郡郫人。 
T50n2059_p0406c28(07)║少出家以苦行致稱。成都宋豐等請為三賢寺主。 
T50n2059_p0406c29(03)║誦法華習禪定常於山中誦經。有虎來蹲其前。 
T50n2059_p0407a01(00)║誦竟乃去。 
T50n2059_p0407a02(11)║後每至諷詠輒見左右四人為侍衛。年雖衰老而翹勤彌厲。後微疾。 
T50n2059_p0407a03(01)║便語侍者云。吾將去矣死後可為燒身。 
T50n2059_p0407a04(01)║弟子依遺命。 
T50n2059_p0407a05(00)║釋法宗。臨海人。少好遊獵。 
T50n2059_p0407a06(06)║嘗於剡遇射孕鹿母墮胎。鹿母銜箭猶就地舐子。 
T50n2059_p0407a07(02)║宗迺悔悟。知貪生愛子是有識所同。 
T50n2059_p0407a08(04)║於是摧弓折矢出家業道。常分衛自資受一食法。 
T50n2059_p0407a09(01)║蔬苦六時以悔先罪。誦法華維摩。 
T50n2059_p0407a10(04)║常昇臺諷詠。響聞四遠。士庶稟其歸戒者三千餘人。 
T50n2059_p0407a11(00)║遂開拓所住以為精舍。 
T50n2059_p0407a12(07)║因誦為目號曰法華臺也。宗後不測所終。 
T50n2059_p0407a13(00)║釋道冏。姓馬。扶風人。初出家為道懿弟子。 
T50n2059_p0407a14(00)║懿病嘗遣冏等四人至河南霍山採鍾乳。 
T50n2059_p0407a15(00)║入穴數里。跨木渡水三人溺死。炬火又亡。 
T50n2059_p0407a16(00)║冏判無濟理。冏素誦法華唯憑誠此業。 
T50n2059_p0407a17(01)║又存念觀音。有頃見一光如螢火。 
T50n2059_p0407a18(03)║追之不及。遂得出穴。於是進修禪業節行彌新。 
T50n2059_p0407a19(00)║頻作數過普賢齋。並有瑞應。 
T50n2059_p0407a20(05)║或見梵僧入坐。或見騎馬人至。並未及暄涼。 
T50n2059_p0407a21(03)║倏忽不見。後與同學四人。南遊上京觀矚風化。 
T50n2059_p0407a22(01)║夜乘冰度河。中道冰破三人沒死。 
T50n2059_p0407a23(04)║冏又歸誠觀音。乃覺腳下如有一物自[敲-高+危]。 
T50n2059_p0407a24(03)║復見赤光在前。乘光至岸。達都止南澗寺。 
T50n2059_p0407a25(02)║常以般舟為業。嘗中夜入禪。 
T50n2059_p0407a26(07)║忽見四人御車至房。呼令上乘。冏欻不自覺。已見身在郡。 
T50n2059_p0407a27(00)║後沈橋見一人在路坐胡床。侍者數百人。 
T50n2059_p0407a28(00)║見冏驚起。曰坐禪人耳。彼人因謂左右曰。 
T50n2059_p0407a29(00)║向止令知處而已。何忽勞屈法師。 
T50n2059_p0407b01(03)║於是禮拜執別。令人送冏還寺。扣門良久。 
T50n2059_p0407b02(03)║方開入寺見房猶閉。眾咸莫測其然。 
T50n2059_p0407b03(05)║宋元嘉二十年。臨川康王義慶攜往廣陵。終於彼矣。 
T50n2059_p0407b04(00)║釋慧慶。廣陵人。出家止廬山寺。 
T50n2059_p0407b05(04)║學通經律清潔有戒行。誦法華十地思益維摩。 
T50n2059_p0407b06(03)║每夜吟諷。常聞闇中有彈指讚歎之聲。 
T50n2059_p0407b07(04)║嘗於小雷遇風波船將覆沒。慶唯誦經不輟。 
T50n2059_p0407b08(02)║覺船在浪中如有人牽之。倏忽至岸。 
T50n2059_p0407b09(03)║於是篤厲彌勤。宋元嘉末卒。春秋六十有二。 
T50n2059_p0407b10(00)║釋普明。姓張。臨淄人。 
T50n2059_p0407b11(08)║少出家稟性清純蔬食布衣。以懺誦為業。誦法華維摩二經。 
T50n2059_p0407b12(00)║及誦之時有別衣別座。未嘗穢雜。 
T50n2059_p0407b13(02)║每誦至勸發品輒見普賢乘象立在其前。 
T50n2059_p0407b14(01)║誦維摩經亦聞空中唱樂。 
T50n2059_p0407b15(07)║又善神咒所救皆愈。有鄉人王道真妻。病請明來咒。 
T50n2059_p0407b16(03)║明入門婦便悶絕。 
T50n2059_p0407b17(12)║俄見一物如狸長數尺許從狗竇出。因此而愈。明嘗行水傍祠。巫覡自云。 
T50n2059_p0407b18(00)║神見之皆奔走。以宋孝建中卒。 
T50n2059_p0407b19(04)║春秋八十有五。 
T50n2059_p0407b20(00)║釋法莊。姓申。淮南人。十歲出家。 
T50n2059_p0407b21(04)║為廬山慧遠弟子。少以苦節標名。 
T50n2059_p0407b22(06)║晚遊關中從叡公稟學。元嘉初出都止道場寺。 
T50n2059_p0407b23(04)║性率素止一中而已。誦大涅槃法華淨名。 
T50n2059_p0407b24(04)║每後夜諷誦。比房常聞莊戶前有如兵仗羽衛之響。 
T50n2059_p0407b25(00)║實天神來聽也。宋大明初卒於寺。 
T50n2059_p0407b26(04)║春秋七十有六。 
T50n2059_p0407b27(00)║釋慧果。豫州人。少以蔬苦自業。 
T50n2059_p0407b28(04)║宋初遊京師止瓦官寺。誦法華十地。 
T50n2059_p0407b29(06)║嘗於圊廁見一鬼。致敬於果云。昔為眾僧作維那。 
T50n2059_p0407c01(02)║小不如法墮在噉糞鬼中。法師德素高明。 
T50n2059_p0407c02(02)║又慈悲為意。願助以拔濟之方也。又云。 
T50n2059_p0407c03(03)║昔有錢三千埋在柿樹根下。願取以為福。 
T50n2059_p0407c04(03)║果即告眾掘取。果得三千。為造法華一部并設會。 
T50n2059_p0407c05(00)║後夢見此鬼云。已得改生大勝昔日。 
T50n2059_p0407c06(02)║果以宋太始六年卒。春秋七十有六。 
T50n2059_p0407c07(00)║釋法恭。姓關。雍州人。 
T50n2059_p0407c08(08)║初出家止江陵安養寺。後出京師住東安寺。少而苦行殊倫。 
T50n2059_p0407c09(01)║服布衣餌菽麥。誦經三十餘萬言。 
T50n2059_p0407c10(04)║每夜諷詠輒有殊香異氣。入恭房者咸共聞之。 
T50n2059_p0407c11(02)║又以弊納聚蚤虱。常披以飴之。 
T50n2059_p0407c12(06)║宋武文明三帝及衡陽文王義秀等。並崇其德素。 
T50n2059_p0407c13(03)║所獲信施常分給貧病。未嘗私蓄。 
T50n2059_p0407c14(06)║宋太始中還西卒於彼。春秋八十。時烏衣復有僧恭者。 
T50n2059_p0407c15(01)║德業高明綱總寺任。 
T50n2059_p0407c16(08)║亦不食粳糧唯餌豆麥。 
T50n2059_p0407c17(00)║釋僧覆。未詳何人。少孤為下人所養。 
T50n2059_p0407c18(01)║七歲出家為曇亮弟子。學通諸經蔬食持咒。 
T50n2059_p0407c19(00)║誦大品法華。宋明帝深加器重。 
T50n2059_p0407c20(04)║敕為彭城寺主。率眾有功。宋太始末卒。 
T50n2059_p0407c21(05)║春秋六十有六。 
T50n2059_p0407c22(00)║釋慧進。姓姚。吳興人。少而雄勇任性遊俠。 
T50n2059_p0407c23(00)║年四十忽悟心自啟。 
T50n2059_p0407c24(09)║遂爾離俗止京師高座寺。蔬食素衣誓誦法華。用心勞苦。 
T50n2059_p0407c25(03)║執卷輒病。迺發願。願造法華百部以悔先障。 
T50n2059_p0407c26(01)║始聚得錢一千六百。時有劫來問進有物不。 
T50n2059_p0407c27(00)║答云。唯有造經錢在佛處。 
T50n2059_p0407c28(06)║群劫聞之赧然而去。於是聚集信施。得以成經。 
T50n2059_p0407c29(03)║滿足百部。經成之後病亦小差。 
T50n2059_p0408a01(07)║誦法華一部得過情願既滿。厲操愈堅。 
T50n2059_p0408a02(08)║常迴諸福業願生安養未亡少時忽聞空中聲曰。汝所願已足。 
T50n2059_p0408a03(00)║必得生西方也。至齊永明三年無病而卒。 
T50n2059_p0408a04(00)║春秋八十有五。 
T50n2059_p0408a05(11)║時京師龍華寺復有釋僧念誦法華金光明。蔬食避世。 
T50n2059_p0408a06(00)║釋弘明。本姓嬴。會稽山陰人。 
T50n2059_p0408a07(06)║少出家貞苦有戒節。止山陰雲門寺誦法華習禪定。 
T50n2059_p0408a08(02)║精勤禮懺六時不輟。每旦則水瓶自滿。 
T50n2059_p0408a09(04)║實諸天童子以為給使也。明嘗於雲門坐禪。 
T50n2059_p0408a10(03)║虎來入明室內伏于床前。見明端然不動。 
T50n2059_p0408a11(03)║久久乃去。又時見一小兒來聽明誦經。明曰。 
T50n2059_p0408a12(02)║汝是何人。答云。昔是此寺沙彌。 
T50n2059_p0408a13(06)║盜帳下食今墮圊中。聞上人道業故來聽誦經。 
T50n2059_p0408a14(04)║願助方便使免斯累也。明即說法勸化。領解方隱。 
T50n2059_p0408a15(01)║後於永興石姥巖入定。又有山精來惱明。 
T50n2059_p0408a16(01)║明捉得以腰繩繫之。鬼遜謝求脫云。 
T50n2059_p0408a17(03)║後不敢復來。及解放。於是絕跡。 
T50n2059_p0408a18(07)║元嘉中郡守平昌孟顗重其真素。要出安止道樹精舍。 
T50n2059_p0408a19(02)║後濟陽江於永興邑立昭玄寺。復請明往住。 
T50n2059_p0408a20(00)║大明末陶里董氏。又為明於村立柏林寺。 
T50n2059_p0408a21(00)║要明還止。訓勗禪戒門人成列。 
T50n2059_p0408a22(04)║以齊永明四年卒於柏林寺。春秋八十有四。 
T50n2059_p0408a23(00)║釋慧豫。黃龍人。來遊京師止靈根寺。 
T50n2059_p0408a24(02)║少而務學遍訪眾師。善談論美風則。 
T50n2059_p0408a25(03)║每聞臧否人物輒塞耳不聽。或時以異言間止。 
T50n2059_p0408a26(01)║瓶衣率素。日以一中自畢。 
T50n2059_p0408a27(07)║精勤標節以救苦為先。誦大涅槃法華十地。 
T50n2059_p0408a28(06)║又習禪業精於五門。嘗寢見有三人來扣戶。 
T50n2059_p0408a29(05)║並衣冠鮮潔執持華蓋。豫問覓誰。答云。法師應死。 
T50n2059_p0408b01(02)║故來奉迎。豫曰。小事未了可申一年不。答云。 
T50n2059_p0408b02(01)║可爾。至明年滿一周而卒。是歲齊永明七年。 
T50n2059_p0408b03(00)║春秋五十有七。豫同寺有沙門法普。 
T50n2059_p0408b04(02)║亦素行誦經。 
T50n2059_p0408b05(00)║釋道嵩。姓夏。高密人。年十歲出家。 
T50n2059_p0408b06(04)║少而沈隱有志用。及具戒之後專好律學。 
T50n2059_p0408b07(04)║誦經三十萬言。交接上下未嘗有喜慍之色。 
T50n2059_p0408b08(03)║性好檀捨隨獲利養皆以施人。 
T50n2059_p0408b09(07)║瓶衣之外略無兼物。宋元徽中來京師止鍾山定林寺。 
T50n2059_p0408b10(02)║守靖閑房懺誦無輟。 
T50n2059_p0408b11(10)║人有造者輒為其說法訓獎以代饌焉。從之請戒者甚眾。 
T50n2059_p0408b12(04)║後卒於山中。春秋四十有九。 
T50n2059_p0408b13(00)║釋超辯。姓張。燉煌人。 
T50n2059_p0408b14(09)║幼而神悟孤發履操深沈。誦法華金剛波若。聞京師盛於佛法。 
T50n2059_p0408b15(00)║迺越自西河。路由巴楚。達于建業。 
T50n2059_p0408b16(02)║頃之東適吳越觀矚山水。停山陰城傍寺少時。 
T50n2059_p0408b17(00)║後還都止定林上寺。閑居養素畢命山門。 
T50n2059_p0408b18(00)║誦法華日限一遍。心敏口從。 
T50n2059_p0408b19(04)║恒有餘力禮千佛凡一百五十餘萬拜。 
T50n2059_p0408b20(05)║足不出門三十餘載。以齊永明十年終於山寺。 
T50n2059_p0408b21(03)║春秋七十有三。葬于寺南。沙門僧祐為造碑墓所。 
T50n2059_p0408b22(00)║東莧劉勰製文。時有靈根釋法明。 
T50n2059_p0408b23(03)║祇洹釋僧志。益州釋法定。並誦經十餘萬言。 
T50n2059_p0408b24(02)║蔬苦有至德。 
T50n2059_p0408b25(00)║釋法慧。本姓夏侯氏。 
T50n2059_p0408b26(09)║少而秉志精苦律行冰嚴。以宋大明之末。 
T50n2059_p0408b27(09)║東遊禹穴隱于天柱山寺。誦法華一部。蔬食布衣。志耽人外。 
T50n2059_p0408b28(02)║居閣不下三十餘年。王侯稅駕止拜房而反。 
T50n2059_p0408b29(01)║唯汝南周顒以信解兼深。特與相接。 
T50n2059_p0408c01(03)║時有慕德希禮。或因顒介意。時一見者。 
T50n2059_p0408c02(03)║以齊建武二年卒于山寺。春秋八十有五。 
T50n2059_p0408c03(04)║時若耶懸溜山有姓曇遊者。亦蔬食誦經。苦節為業。 
T50n2059_p0408c04(00)║釋僧侯。西龔。西涼州人。年十八便蔬食禮懺。 
T50n2059_p0408c05(00)║及具戒之後遊方觀化。 
T50n2059_p0408c06(07)║宋孝建初來至京師。誦法華維摩金光明。常二日一遍。 
T50n2059_p0408c07(02)║如此六十餘年。蕭惠開入蜀請共同遊。 
T50n2059_p0408c08(03)║後惠開協同義嘉負罪歸闕。侯乃還都。 
T50n2059_p0408c09(03)║於後崗創立石室。以為安禪之所。 
T50n2059_p0408c10(06)║自息慈以來至于捨命。魚肉葷辛未嘗近齒。 
T50n2059_p0408c11(06)║腳影小蹉輒虛齋而過。齊永明二年微覺不愈。 
T50n2059_p0408c12(04)║至中不能食。迺索水漱口。合掌而卒。春秋八十有九。 
T50n2059_p0408c13(00)║ 
T50n2059_p0408c14(16)║時普弘有釋慧溫亦誦法華經維摩首楞嚴。蔬苦並有高節。 
T50n2059_p0408c15(00)║釋慧彌。姓楊氏。弘農華陰人。 
T50n2059_p0408c16(06)║漢太尉震之後裔也。年十六出家。及具戒之後志修遠離。 
T50n2059_p0408c17(00)║迺入長安終南山。巖谷險絕軌跡莫至。 
T50n2059_p0408c18(02)║彌負錫獨前。猛虎肅兕無擾。少誦大品。 
T50n2059_p0408c19(02)║又精修三昧。於是剪茅結宇。以為栖神之宅。 
T50n2059_p0408c20(01)║時至則持缽入村。食竟則還室禪誦。 
T50n2059_p0408c21(03)║如此者八年。後聞江東有法之盛。 
T50n2059_p0408c22(06)║迺觀化京師止于鍾山定林寺。習業如先。 
T50n2059_p0408c23(06)║為人溫恭沖讓喜慍無色。戒範精明獎化忘[卷*力]。 
T50n2059_p0408c24(04)║諮賢求善恒若未足。凡黑白造山禮拜者。 
T50n2059_p0408c25(04)║皆為說法提誘以代餚饌。爰自出家至于衰老。 
T50n2059_p0408c26(02)║葷醪鮮豢一皆永絕。足不出戶三十餘年。 
T50n2059_p0408c27(02)║曉夜習定。常誦波若。六時禮懺。必為眾先。 
T50n2059_p0408c28(01)║以梁天監十七年閏八月十五日終於山舍。 
T50n2059_p0408c29(01)║春秋七十有九。葬于寺南。立碑頌德。 
T50n2059_p0409a01(03)║時定林又有沙門法仙。亦誦經有素行。 
T50n2059_p0409a02(04)║後還吳為僧正。卒於彼。 
T50n2059_p0409a03(00)║釋道琳。本會稽山陰人。少出家有戒行。 
T50n2059_p0409a04(01)║善涅槃法華誦淨名經。吳國張緒禮事之。 
T50n2059_p0409a05(01)║後居富陽縣泉林寺。寺常有鬼怪。 
T50n2059_p0409a06(04)║自琳居之則消。琳弟子慧韶為屋所押。頭陷入肩。 
T50n2059_p0409a07(00)║琳為祈請。韶夜見兩梵道人拔出其頭。 
T50n2059_p0409a08(01)║旦起遂平復。琳於是設聖僧齋。 
T50n2059_p0409a09(05)║鋪新帛於床上。齋畢見帛上有人跡。皆長三尺餘。 
T50n2059_p0409a10(02)║眾咸服其徵感。 
T50n2059_p0409a11(12)║富陽人始家家立聖僧坐以飯之。至梁初琳出居齊熙寺。天監十八年卒。 
T50n2059_p0409a12(00)║春秋七十有三。 
T50n2059_p0409a13(00)║論曰。諷誦之利大矣。而成其功者希焉。 
T50n2059_p0409a14(01)║良由總持難得惛忘易生。如經所說。 
T50n2059_p0409a15(03)║止復一句一偈亦是聖所稱美。 
T50n2059_p0409a16(08)║是以曇邃通神於石塢。僧生感衛於空中。道冏臨危而獲濟。 
T50n2059_p0409a17(01)║慧慶將沒而蒙全。斯皆實德內充。 
T50n2059_p0409a18(05)║故使徵應外啟。經云。六牙降室四王衛座。豈粵虛哉。 
T50n2059_p0409a19(01)║若迺凝寒靖夜朗月長宵。 
T50n2059_p0409a20(07)║獨處閑房吟諷經典。音吐遒亮文字分明。 
T50n2059_p0409a21(07)║足使幽靈忻踊精神暢悅。所謂歌詠誦法言。 
T50n2059_p0409a22(05)║以此為音樂者也。 
T50n2059_p0409a23(00)║讚曰。法身既遠。所寄者辭。沈吟反復。 
T50n2059_p0409a24(02)║惠利難思。無怠三業。有競六時。化人乃衛。 
T50n2059_p0409a25(01)║變眾來比。此焉實德。誰與較之。 
T50n2059_p0409a26(00)║高僧傳卷第十二
本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.