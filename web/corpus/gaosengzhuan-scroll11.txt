【經錄部類】〔史傳部類〕〔史傳部〕 
【經文資訊】大正新脩大藏經 第五十冊 No. 2059《高僧傳》CBETA 電子佛典 V1.35 普及版 
# Taisho Tripitaka Vol. 50, No. 2059 高僧傳, CBETA Chinese Electronic Tripitaka V1.35, Normalized Version 
T50n2059_p0395b06(00)║ 
T50n2059_p0395b07(00)║ 
T50n2059_p0395b08(00)║高僧傳卷第十一 
T50n2059_p0395b09(00)║ 
T50n2059_p0395b10(00)║　　　　梁會稽嘉祥寺沙門釋慧皎撰 
T50n2059_p0395b11(00)║　　習禪(二十一人)　明律(十三人) 
T50n2059_p0395b12(00)║　竺僧顯一　帛僧光二 
T50n2059_p0395b13(00)║　竺曇猷三　釋慧嵬四 
T50n2059_p0395b14(00)║　釋賢護五　釋支曇蘭六 
T50n2059_p0395b15(00)║　釋法緒七　釋玄高八 
T50n2059_p0395b16(00)║　釋僧周九　釋慧通十 
T50n2059_p0395b17(00)║　釋淨度十一　釋僧從十二 
T50n2059_p0395b18(00)║　釋法成十三　釋慧覽十四 
T50n2059_p0395b19(00)║　釋法期十五　釋道法十六 
T50n2059_p0395b20(00)║　釋普恒十七　釋法晤十九 
T50n2059_p0395b21(00)║　釋僧審十八　釋曇超二十 
T50n2059_p0395b22(00)║　釋慧明二十一 
T50n2059_p0395b23(00)║　　　竺僧顯一 
T50n2059_p0395b24(00)║竺僧顯。本姓傅氏。北地人。貞苦善戒節。 
T50n2059_p0395b25(01)║蔬食誦經業禪為務。 
T50n2059_p0395b26(08)║常獨處山林頭陀人外。或時數日入禪亦無飢色。 
T50n2059_p0395b27(05)║時劉曜寇蕩西京朝野崩亂。顯以晉太興之末。 
T50n2059_p0395b28(03)║南逗江左。復歷名山修己恒業。後遇疾綿篤。 
T50n2059_p0395b29(02)║乃屬想西方心甚苦至。 
T50n2059_p0395c01(09)║見無量壽佛降以真容光照其身。所苦都愈是夕便起澡浴。 
T50n2059_p0395c02(02)║為同住及侍疾者說己所見。并陳誡因果。 
T50n2059_p0395c03(02)║辭甚精析。至明清晨平坐而化。室內有殊香。 
T50n2059_p0395c04(01)║旬餘乃歇。 
T50n2059_p0395c05(00)║　　　帛僧光二 
T50n2059_p0395c06(00)║帛僧光。或云曇光。未詳何許人。少習禪業。 
T50n2059_p0395c07(00)║晉永和初遊于江東投剡之石城山。 
T50n2059_p0395c08(03)║山民咸云。 
T50n2059_p0395c09(16)║此中舊有猛獸之災及山神縱暴人蹤久絕。光了無懼色。雇人開剪。負杖而前。 
T50n2059_p0395c10(02)║行入數里。忽大風雨群虎號鳴。 
T50n2059_p0395c11(06)║光於山南見一石室。仍止其中安禪合掌以為栖神之處。 
T50n2059_p0395c12(00)║至明旦雨息。乃入村乞食。 
T50n2059_p0395c13(06)║夕復還中經三日乃夢見山神。或作虎形或作蛇身。 
T50n2059_p0395c14(02)║競來怖光。光一皆不恐。經三日又夢見山神。 
T50n2059_p0395c15(01)║自言。移往章安縣寒石山住。推室以相奉。 
T50n2059_p0395c16(01)║爾後薪採通流道俗宗事。 
T50n2059_p0395c17(08)║樂禪來學者起茅茨於室側。漸成寺舍。因名隱岳。 
T50n2059_p0395c18(05)║光每入定輒七日不起。處山五十三載。 
T50n2059_p0395c19(06)║春秋一百一十歲。晉太元之末。以衣蒙頭安坐而卒。 
T50n2059_p0395c20(02)║眾僧咸謂依常入定。過七日後怪其不起。 
T50n2059_p0395c21(02)║乃共看之顏色如常。唯鼻中無氣。 
T50n2059_p0395c22(05)║神遷雖久而形骸不朽。至宋孝建二年。 
T50n2059_p0395c23(06)║郭鴻任剡入山禮拜。試以如意撥胸。颯然風起衣服銷散。 
T50n2059_p0395c24(00)║唯白骨在焉。鴻大愧懼收之於室。 
T50n2059_p0395c25(03)║以塼疊其外而泥之。畫其形像于今尚存。 
T50n2059_p0395c26(00)║　　　竺曇猷三 
T50n2059_p0395c27(00)║竺曇猷。或云法猷。燉煌人。少苦行習禪定。 
T50n2059_p0395c28(00)║後遊江左止剡之石城山。乞食坐禪。 
T50n2059_p0395c29(02)║嘗行到一行蠱家乞食。猷咒願竟。 
T50n2059_p0396a01(04)║忽有蜈蚣從食中跳出。猷快食無他。 
T50n2059_p0396a02(06)║後移始豐赤城山石室坐禪。有猛虎數十蹲在猷前。 
T50n2059_p0396a03(02)║猷誦經如故。一虎獨睡。猷以如意扣虎頭問。 
T50n2059_p0396a04(00)║何不聽經。俄而群虎皆去。有頃壯蛇競出。 
T50n2059_p0396a05(00)║大十餘圍。循環往復舉頭向猷。 
T50n2059_p0396a06(04)║經半日復去。後一日神現形。詣猷曰。 
T50n2059_p0396a07(06)║法師威德既重來止此山。弟子輒推室以相奉。猷曰。 
T50n2059_p0396a08(02)║貧道尋山願得相值。何不共住。神曰。 
T50n2059_p0396a09(04)║弟子無為不爾。但部屬未洽法化。卒難制語。 
T50n2059_p0396a10(03)║遠人來往或相侵觸。人神道異。是以去耳。猷曰。 
T50n2059_p0396a11(02)║本是何神居之久。近欲移何處去耶。神曰。 
T50n2059_p0396a12(02)║弟子夏帝之子。居此山二千餘年。 
T50n2059_p0396a13(05)║寒石山是家舅所治。當往彼住。尋還山陰廟。 
T50n2059_p0396a14(04)║臨別執手贈猷香三奩。 
T50n2059_p0396a15(10)║於是鳴鞞吹角陵雲而去赤城山。 
T50n2059_p0396a16(13)║山有孤巖獨立秀出千雲猷摶石作梯升巖宴坐。接竹傳水以供常用。 
T50n2059_p0396a17(02)║禪學造者十有餘人。王羲之聞而故往。 
T50n2059_p0396a18(04)║仰峰高挹致敬而反。赤城巖與天台瀑布靈溪四明。 
T50n2059_p0396a19(00)║並相連屬。而天台懸崖峻峙峰嶺切天。 
T50n2059_p0396a20(02)║古老相傳云。上有佳精舍。得道者居之。 
T50n2059_p0396a21(03)║雖有石橋跨澗而橫石斷人。 
T50n2059_p0396a22(08)║且莓苔青滑自終古以來無得至者。猷行至橋所。 
T50n2059_p0396a23(04)║聞空中聲曰。知君誠篤今未得度。 
T50n2059_p0396a24(07)║卻後十年自當來也。猷心悵然夕留中宿。聞行道唱薩之聲。 
T50n2059_p0396a25(00)║旦復欲前。見一人鬚眉皓白。問猷所之。 
T50n2059_p0396a26(00)║猷具答意。公曰。君生死身何可得去。 
T50n2059_p0396a27(02)║吾是山神故相告耳。猷乃退還。道經一石室。 
T50n2059_p0396a28(01)║過中憩息。俄而雲霧晦合室中盡鳴。 
T50n2059_p0396a29(04)║猷神色無擾。明旦見人著單衣袷來曰。 
T50n2059_p0396b01(05)║此乃僕之所居。昨行不在家中。遂致搔動大深愧怍。 
T50n2059_p0396b02(01)║猷曰。若是君室請以相還。神曰。僕家室已移。 
T50n2059_p0396b03(00)║請留令住。猷停少時。猷每恨不得度石橋。 
T50n2059_p0396b04(00)║後潔齋累日復欲更往。 
T50n2059_p0396b05(07)║見橫石洞開度橋少許。睹精舍神僧。果如前所說。 
T50n2059_p0396b06(03)║因共燒香中食。食畢神僧謂猷曰。 
T50n2059_p0396b07(07)║卻後十年自當來此。今未得住。於是而返。 
T50n2059_p0396b08(06)║顧看橫石還合如初。晉太元中有妖星。 
T50n2059_p0396b09(07)║帝普下諸國有德沙門令齋懺悔攘災。猷乃祈誠冥感。 
T50n2059_p0396b10(01)║至六日旦見青衣小兒來悔過云。橫勞法師。 
T50n2059_p0396b11(00)║是夕星退。別說云。攘星是帛僧光。未詳。 
T50n2059_p0396b12(01)║猷以太元之末卒於山室。 
T50n2059_p0396b13(07)║屍猶平坐而舉體綠色。晉義熙末隱士神世標入山登巖。 
T50n2059_p0396b14(01)║故見猷屍不朽。其後欲往觀者。 
T50n2059_p0396b15(05)║輒雲霧所惑無得窺也。時又有慧開慧真等。亦善禪業。 
T50n2059_p0396b16(00)║入餘姚靈祕山。各造方丈禪龕。于今尚在。 
T50n2059_p0396b17(00)║　　　釋慧嵬四 
T50n2059_p0396b18(00)║釋慧嵬不知何許人。止長安大寺。 
T50n2059_p0396b19(03)║戒行澄潔。多栖處山谷修禪定之業。 
T50n2059_p0396b20(05)║有一無頭鬼來。嵬神色無變。乃謂鬼曰。汝既無頭。 
T50n2059_p0396b21(02)║便無頭痛之患。一何快哉。鬼便隱形。 
T50n2059_p0396b22(04)║復作無腹鬼來。但有手足。嵬又曰。汝既無腹。 
T50n2059_p0396b23(03)║便無五藏之憂。一何樂哉。須臾復作異形。 
T50n2059_p0396b24(03)║嵬皆隨言遣之。後又時天甚寒雪。 
T50n2059_p0396b25(05)║有一女子來求寄宿。形貌端正。衣服鮮明。姿媚柔雅。 
T50n2059_p0396b26(01)║自稱天女。以上人有德。天遣我來以相慰喻。 
T50n2059_p0396b27(00)║談說欲言勸動其意。 
T50n2059_p0396b28(08)║嵬執志貞確一心無擾。乃謂女曰。 
T50n2059_p0396b29(10)║吾心若死灰無以革囊見試。女遂陵雲而逝。顧而歎曰。 
T50n2059_p0396c01(04)║海水可竭須彌可傾。彼上人者秉志堅貞。 
T50n2059_p0396c02(04)║後以晉隆安三年。與法顯俱遊西域。不知所終。 
T50n2059_p0396c03(00)║　　　釋賢護五 
T50n2059_p0396c04(00)║釋賢護。姓孫。涼州人。來止廣漢閻興寺。 
T50n2059_p0396c05(01)║常習禪定為業。又善於律行纖毫無犯。 
T50n2059_p0396c06(01)║以晉隆安五年卒。 
T50n2059_p0396c07(10)║臨亡口出五色光明照滿寺內。遺言使燒身。弟子行之。 
T50n2059_p0396c08(05)║既而支節都盡。唯一指不然。因埋之塔下。 
T50n2059_p0396c09(00)║　　　支曇蘭六 
T50n2059_p0396c10(00)║支曇蘭。青州人。蔬食樂禪。誦經三十萬言。 
T50n2059_p0396c11(00)║晉太元中遊剡。後憩始豐赤城山。 
T50n2059_p0396c12(03)║見一處林泉清曠而居之。經于數日忽見一人。 
T50n2059_p0396c13(00)║長大數呵蘭令去。 
T50n2059_p0396c14(08)║又見諸異形禽獸數以恐蘭。見蘭恬然自得。乃屈膝禮拜云。 
T50n2059_p0396c15(01)║珠欺王是家舅。今往韋卿山就之。 
T50n2059_p0396c16(03)║推此處以相奉。爾後三年忽聞車騎隱隱從者彌峰。 
T50n2059_p0396c17(00)║俄而有人著幘。稱珠欺王通。 
T50n2059_p0396c18(05)║既前從其妻子男女等二十三人。並形貌端整有逾於世。 
T50n2059_p0396c19(00)║既至蘭所暄涼訖。蘭問住在何處。答云。 
T50n2059_p0396c20(01)║樂安縣韋卿山。 
T50n2059_p0396c21(10)║久服風問今與家累仰投乞受歸戒。蘭即授之。 
T50n2059_p0396c22(08)║受法竟嚫錢一萬蜜二器。辭別而去。便聞鳴笳動吹響振山谷。 
T50n2059_p0396c23(00)║蘭禪眾十餘共所聞見。晉元熙中卒於山。 
T50n2059_p0396c24(01)║春秋八十有三矣。 
T50n2059_p0396c25(00)║　　　釋法緒七 
T50n2059_p0396c26(00)║釋法緒。姓混。高昌人。德行清謹蔬食修禪。 
T50n2059_p0396c27(01)║後入蜀於劉師塚間頭陀山谷。虎兕不傷。 
T50n2059_p0396c28(01)║誦法華維摩金光明。常處石室中且禪且誦。 
T50n2059_p0396c29(01)║盛夏於室中捨命。七日不臭。屍左側有香。 
T50n2059_p0397a01(01)║經旬乃歇。每夕放光照徹數里。 
T50n2059_p0397a02(05)║村人即於屍上為起塚塔焉。 
T50n2059_p0397a03(00)║　　　釋玄高八 
T50n2059_p0397a04(00)║釋玄高。姓魏。本名靈育。馮翊萬年人也。 
T50n2059_p0397a05(01)║母寇氏本信外道。始適魏氏首孕一女。 
T50n2059_p0397a06(02)║即高之長姊。生便信佛。乃為母祈願。 
T50n2059_p0397a07(04)║願門無異見得奉大法。母以偽秦弘始三年。 
T50n2059_p0397a08(02)║夢見梵僧散華滿室。覺便懷胎。 
T50n2059_p0397a09(06)║至四年二月八日生男。家內忽有異香。及光明照壁。 
T50n2059_p0397a10(02)║迄且乃息。母以兒生瑞兆。因名靈育。時人重之。 
T50n2059_p0397a11(00)║復稱世高。年十二辭親入山。久之未許。 
T50n2059_p0397a12(00)║異日有一書生寓高家宿。 
T50n2059_p0397a13(06)║云欲入中常山隱。父母即以高憑之。 
T50n2059_p0397a14(08)║是夕咸見村人共相祖送。明旦村人盡來候高。父母云。 
T50n2059_p0397a15(03)║昨已相送今復覓耶。村人云。都不知行。 
T50n2059_p0397a16(03)║豈容已送。父母方悟昨之迎送乃神人也。 
T50n2059_p0397a17(03)║高初到山便欲出家。山僧未許。 
T50n2059_p0397a18(07)║云父母不聽法不得度。高於是暫還家啟求入道。 
T50n2059_p0397a19(03)║經涉兩旬方卒先志。既背俗乖世。改名玄高。 
T50n2059_p0397a20(02)║聰敏生知學不加思。至年十五已為山僧說法。 
T50n2059_p0397a21(00)║受戒已後專精禪律。 
T50n2059_p0397a22(08)║聞關中有浮馱跋陀禪師在石羊寺弘法。高往師之。 
T50n2059_p0397a23(04)║旬日之中妙通禪法。跋陀歎曰。善哉佛子。 
T50n2059_p0397a24(05)║乃能深悟如此。於是卑顏推遜不受師禮。 
T50n2059_p0397a25(05)║高乃杖策西秦隱居麥[卄/積]山。山學百餘人。 
T50n2059_p0397a26(05)║崇其義訓稟其禪道。時有長安沙門釋曇弘。 
T50n2059_p0397a27(05)║秦地高僧隱在此山。與高相會。以同業友善。 
T50n2059_p0397a28(04)║時乞佛熾槃跨有隴西西接涼土。 
T50n2059_p0397a29(07)║有外國禪師曇無毘。來入其國。領徒立眾訓以禪道。 
T50n2059_p0397b01(03)║然三昧正受既深且妙。隴右之僧稟承蓋寡。 
T50n2059_p0397b02(03)║高乃欲以己率眾。即從毘受法。 
T50n2059_p0397b03(07)║旬日之中毘乃反啟其志。時河南有二僧。 
T50n2059_p0397b04(07)║雖形為沙門而權侔偽相。恣情乖律頗忌學僧。 
T50n2059_p0397b05(05)║曇無毘既西返舍夷。 
T50n2059_p0397b06(13)║二僧乃向河南王世子曼讒構玄高。云蓄聚徒眾將為國災。 
T50n2059_p0397b07(06)║曼信讒便欲加害。其父不許。乃擯高往河北林陽堂山。 
T50n2059_p0397b08(01)║山古老相傳云。是群仙所宅。高徒眾三百。 
T50n2059_p0397b09(01)║往居山舍。神情自若禪慧彌新。 
T50n2059_p0397b10(06)║忠誠冥感多有靈異。磬既不擊而鳴。香亦自然有氣。 
T50n2059_p0397b11(02)║應真仙士往往來遊。猛獸馴伏蝗毒除害。 
T50n2059_p0397b12(03)║高學徒之中遊刃六門者百有餘人。有玄紹者。 
T50n2059_p0397b13(01)║秦州隴西人。學究諸禪神力自在。 
T50n2059_p0397b14(04)║手指出水供高洗漱。其水香淨倍異於常。 
T50n2059_p0397b15(04)║每得非世華香以獻三寶。靈異如紹者又十一人。 
T50n2059_p0397b16(01)║紹後入堂術山蟬蛻而逝。昔長安曇弘法師。 
T50n2059_p0397b17(01)║遷流岷蜀道洽成都。 
T50n2059_p0397b18(09)║河南王藉其高名遣使迎接。弘既聞高被擯。誓欲申其清白。 
T50n2059_p0397b19(02)║乃不顧棧道之難。冒險從命。既達河南。 
T50n2059_p0397b20(02)║賓主儀畢。便謂王曰。 
T50n2059_p0397b21(10)║既深鑒遠識何以信讒棄賢。貧道所以不遠數千里。 
T50n2059_p0397b22(05)║正欲獻此一白。王及太子赧然愧悔。即遣使詣高。 
T50n2059_p0397b23(02)║卑辭遜謝請高還邑。高既廣濟為懷。 
T50n2059_p0397b24(03)║忘忿赴命。始欲出山。山中草木摧折崩石塞路。 
T50n2059_p0397b25(00)║高咒願曰。吾誓志弘道。豈得滯方。 
T50n2059_p0397b26(03)║乃風息路開。漸還到國。王及臣民近道候迎。 
T50n2059_p0397b27(03)║內外敬奉崇為國師。河南化畢進遊涼土。 
T50n2059_p0397b28(04)║沮渠蒙遜深相敬事集會英賓發高勝解。 
T50n2059_p0397b29(04)║時西海有樊僧印。亦從高受學。 
T50n2059_p0397c01(07)║志狹量褊得少為足。便謂已得羅漢頓盡禪門。 
T50n2059_p0397c02(05)║ 
T50n2059_p0397c03(22)║高乃密以神力令印於定中備見十方無極世界諸佛所說法門不同。 
T50n2059_p0397c04(11)║印於一夏尋其所見永不能盡。方知定水無底大生愧懼。 
T50n2059_p0397c05(05)║時魏虜拓跋燾僣據平城。軍侵涼境。 
T50n2059_p0397c06(06)║燾舅陽平王社請高同還偽都。既達平城。大流禪化。 
T50n2059_p0397c07(01)║偽太子拓跋晃。事高為師。 
T50n2059_p0397c08(07)║晃一時被讒為父所疑。乃告高曰。空羅[打-丁+王]苦何由得脫。 
T50n2059_p0397c09(01)║高令作金光明齋七日懇懺。 
T50n2059_p0397c10(06)║燾乃夢見其祖及父。皆執劍烈威。 
T50n2059_p0397c11(09)║問汝何故信讒言[打-丁+王]疑太子。燾驚覺大集群臣告以所夢。 
T50n2059_p0397c12(03)║諸臣咸言。太子無過。實如皇靈降誥。 
T50n2059_p0397c13(04)║燾於太子無復疑焉。蓋高誠感之力也。燾因下書曰。 
T50n2059_p0397c14(00)║朕承祖宗重光之緒。思闡洪基恢隆萬代。 
T50n2059_p0397c15(00)║武功雖昭而文教未暢。 
T50n2059_p0397c16(06)║非所以崇太平之治也。今者域內安逸百姓富昌。 
T50n2059_p0397c17(03)║宜定制度為萬世之法。 
T50n2059_p0397c18(10)║夫陰陽有往復四時有代序。授子任賢安全相付。 
T50n2059_p0397c19(07)║所以休息疲勞式固長久。古今不易之令典也。 
T50n2059_p0397c20(06)║朕諸功臣勤勞日久。 
T50n2059_p0397c21(14)║當致仕歸第雍容高爵頤神養壽論道陳謨而已。不須復親有司苦劇之職。 
T50n2059_p0397c22(01)║其令皇太子副理萬機總統百揆。 
T50n2059_p0397c23(04)║更舉良賢以備列職。擇人授任而黜陟之。 
T50n2059_p0397c24(03)║故孔子曰。後生可畏。焉知來者之不如今。 
T50n2059_p0397c25(03)║於是朝士庶民皆稱臣於太子。上書如表。 
T50n2059_p0397c26(03)║以白紙為別。時崔皓寇天師先得寵於燾。 
T50n2059_p0397c27(03)║恐晃纂承之日奪其威柄。乃譖云。 
T50n2059_p0397c28(07)║太子前事實有謀心。但結高公道術故令先帝降夢。 
T50n2059_p0397c29(02)║如此物論事跡稍形。若不誅除。必為巨害。 
T50n2059_p0398a01(02)║燾遂納之。勃然大怒。即敕收高。 
T50n2059_p0398a02(06)║高先時嘗密語弟子云。佛法應衰。吾與崇公首當其禍乎。 
T50n2059_p0398a03(00)║于時聞者莫不慨然。 
T50n2059_p0398a04(08)║時有涼州沙門釋慧崇。是偽魏尚書韓萬德之門師。 
T50n2059_p0398a05(04)║既德次於高。亦被疑阻。至偽太平五年九月。 
T50n2059_p0398a06(03)║高與崇公俱被幽縶。 
T50n2059_p0398a07(11)║其月十五日就禍卒於平城之東隅。春秋四十有三。 
T50n2059_p0398a08(08)║是歲宋元嘉二十一年也。當爾之夕門人莫知。 
T50n2059_p0398a09(06)║是夜三更忽見光繞高先所住處塔三匝還入禪窟中。 
T50n2059_p0398a10(01)║因聞光中有聲云。吾已逝矣。 
T50n2059_p0398a11(06)║諸弟子方知已化。哀號痛絕。既而迎屍於城南曠野。 
T50n2059_p0398a12(03)║沐浴遷殯。兼營理崇公別在異處。 
T50n2059_p0398a13(06)║一都道俗無不嗟駭。弟子玄暢時在雲中。去魏都六百里。 
T50n2059_p0398a14(00)║旦忽見一人告云以變。仍給六百里馬。 
T50n2059_p0398a15(00)║於是揚鞭而返。晚間至都。見師已亡。 
T50n2059_p0398a16(01)║悲慟斷絕。因與同學共泣曰。 
T50n2059_p0398a17(07)║法今既滅頗復興不如脫更興。請和上起坐。和上德匪常人。 
T50n2059_p0398a18(00)║必當照之矣。言畢高兩眼稍開。光色還悅。 
T50n2059_p0398a19(00)║體通汗出。其汗香甚。須臾起坐謂弟子曰。 
T50n2059_p0398a20(00)║大法應化隨緣盛衰。盛衰在跡理恒湛然。 
T50n2059_p0398a21(01)║但念汝等不久復應如我耳。 
T50n2059_p0398a22(06)║唯有玄暢當得南度。汝等死後法當更興。 
T50n2059_p0398a23(06)║善自修心無令中悔。言已便臥而絕也。 
T50n2059_p0398a24(06)║明日遷柩欲闍維之。國制不許。於是營墳即窆。 
T50n2059_p0398a25(04)║道俗悲哀號泣望斷。有沙門法達。為偽國僧正。 
T50n2059_p0398a26(02)║欽高日久未獲受業。忽聞怛化。因而哭曰。 
T50n2059_p0398a27(01)║聖人去世當復何依。累日不食。 
T50n2059_p0398a28(05)║常呼高上聖人自在。何能不一現。應聲見高飛空而至。 
T50n2059_p0398a29(00)║達頂禮求哀願見救護。高曰。君業重難救。 
T50n2059_p0398b01(00)║當可如何。 
T50n2059_p0398b02(11)║自今以後依方等苦悔當得輕受。達曰。脫得苦報願見矜救。高曰。 
T50n2059_p0398b03(01)║不忘一切寧獨在君。達又曰。 
T50n2059_p0398b04(06)║法師與崇公並生何處。高曰。吾願生惡世救護眾生。 
T50n2059_p0398b05(02)║即已還生閻浮。崇公常祈安養。已果心矣。 
T50n2059_p0398b06(02)║達又問。不審法師已階何地。高曰。 
T50n2059_p0398b07(05)║我諸弟子自有知者。言訖奄然不見。達密訪高諸弟子。 
T50n2059_p0398b08(00)║咸云。是得忍菩薩。 
T50n2059_p0398b09(09)║至偽太平七年拓跋燾果毀滅佛法。悉如高言。 
T50n2059_p0398b10(07)║時河西國沮渠茂虔。時有沙門曇曜。亦以禪業見稱。 
T50n2059_p0398b11(03)║偽太傅張潭伏膺師禮。 
T50n2059_p0398b12(00)║　　　釋僧周九 
T50n2059_p0398b13(00)║釋僧周。不知何人。性高烈有奇志操。 
T50n2059_p0398b14(02)║而韜光晦跡人莫能知。 
T50n2059_p0398b15(08)║常在嵩高山頭陀坐禪。魏虜將滅佛法。周謂門人曰。 
T50n2059_p0398b16(03)║大難將至。乃與眷屬數十人共入寒山。 
T50n2059_p0398b17(04)║山在長安西南四百里。溪谷險阻非軍兵所至。 
T50n2059_p0398b18(02)║遂卜居焉。俄而魏虜肆暴停者悉斃。 
T50n2059_p0398b19(05)║其後尋悔誅滅崔氏更興佛法。偽永昌王鎮長安。 
T50n2059_p0398b20(02)║奉旨將更修立訪求沙門。 
T50n2059_p0398b21(08)║時有說寒山有僧德業非凡。王即遣使徵請。周辭以老疾。 
T50n2059_p0398b22(02)║令弟子僧亮應命出山。周後將殂。告弟子曰。 
T50n2059_p0398b23(01)║吾將去矣。其夕見火從繩床後出燒身。 
T50n2059_p0398b24(01)║經三日方盡。煙焰漲天而房不燼。 
T50n2059_p0398b25(03)║弟子收遺灰架以塼塔。弟子僧亮。姓李。長安人。 
T50n2059_p0398b26(01)║受業於僧周。初永昌王請僧無敢應者。 
T50n2059_p0398b27(03)║咸以言佛法初興疑有不測之慮。亮曰。 
T50n2059_p0398b28(05)║像運寄人正在今日。若被誅剪自身當之。 
T50n2059_p0398b29(05)║如其獲全則道有更振之期。又僧周加勸。 
T50n2059_p0398c01(05)║於是隨使至長安。未至之頃。 
T50n2059_p0398c02(10)║王及民人掃灑街巷比室候迎。王親自[打-丁+王]道接足致敬。 
T50n2059_p0398c03(05)║亮為陳誡禍福訓示因果。言約理詣和而且切。 
T50n2059_p0398c04(04)║聽者悲[喜/心]各不自勝。於是修復故寺延請沙門。 
T50n2059_p0398c05(02)║關中大法更興。亮之力也。 
T50n2059_p0398c06(00)║　　　釋慧通十 
T50n2059_p0398c07(00)║釋慧通關中人。少止長安太后寺。 
T50n2059_p0398c08(03)║蔬食持咒。誦增一阿含經。 
T50n2059_p0398c09(09)║初從涼州禪師慧詔諮受禪業。法門觀行多所遊刃。 
T50n2059_p0398c10(05)║常祈心安養而欲栖神彼國。微疾乃於禪中見一人來。 
T50n2059_p0398c11(00)║形甚端嚴。語通言。良時至矣。 
T50n2059_p0398c12(05)║須臾見無量壽佛光相暉然。通因覺禪。具告同學所見。 
T50n2059_p0398c13(00)║言訖便化。異香在房三日乃歇。 
T50n2059_p0398c14(05)║春秋五十九矣。 
T50n2059_p0398c15(00)║　　　釋淨度十一 
T50n2059_p0398c16(00)║釋淨度。吳興餘杭人。少愛遊獵。 
T50n2059_p0398c17(04)║嘗射孕鹿墮胎。鹿母[銜-金+缶]痛猶就地舐子。度乃心悟。 
T50n2059_p0398c18(01)║因摧弓折矢出家蔬食。誦經三十餘萬言。 
T50n2059_p0398c19(01)║常獨處山澤坐禪習誦。若邑中有齋集。 
T50n2059_p0398c20(02)║輒身然九燈。端然達曙。以為供養。如此者累年。 
T50n2059_p0398c21(00)║後忽告弟子云。令辦香湯洗浴。 
T50n2059_p0398c22(04)║說法數千章。誡以生死因果。言訖奄然而化。 
T50n2059_p0398c23(04)║簫鼓香煙自空而至。同時眷屬數十人皆所聞見。 
T50n2059_p0398c24(00)║　　　釋僧從十二 
T50n2059_p0398c25(00)║釋僧從。未詳何人。 
T50n2059_p0398c26(09)║稟性虛靜隱居始豐瀑布山。學兼內外精修五門。 
T50n2059_p0398c27(05)║不服五穀唯餌棗栗。年垂百歲而氣力休強。禮誦無輟。 
T50n2059_p0398c28(00)║與隱士褚伯玉為林下之交。 
T50n2059_p0398c29(04)║每論道說義。輒留連信宿。後終於山中。 
T50n2059_p0399a01(00)║　　　釋法成十三 
T50n2059_p0399a02(00)║釋法成。涼州人。十六出家學通經律。 
T50n2059_p0399a03(02)║不餌五穀唯食松脂。隱居巖穴習禪為務。 
T50n2059_p0399a04(01)║元嘉中東海王懷素出守巴西。 
T50n2059_p0399a05(05)║聞風遣迎會於涪城。夏坐講律事竟辭反。 
T50n2059_p0399a06(05)║因停廣漢復弘禪法。後小疾便告眾云。成常誦寶積經。 
T50n2059_p0399a07(00)║於是自力誦之。始得半卷。氣劣不堪。 
T50n2059_p0399a08(02)║乃令人讀之一遍。纔竟合掌而卒。 
T50n2059_p0399a09(05)║侍疾十餘人咸見空中紺馬背負金棺升空而逝。 
T50n2059_p0399a10(00)║　　　釋慧覽十四 
T50n2059_p0399a11(00)║釋慧覽。姓成。酒泉人。 
T50n2059_p0399a12(08)║少與玄高俱以寂觀見稱。覽曾遊西域頂戴佛缽。 
T50n2059_p0399a13(04)║仍於罽賓從達摩比丘諮受禪要。 
T50n2059_p0399a14(06)║達摩曾入定往兜率天。從彌勒受菩薩戒。後以戒法授覽。 
T50n2059_p0399a15(00)║覽還至于填。復以戒法授彼方諸僧。 
T50n2059_p0399a16(01)║後乃歸。路由河南。 
T50n2059_p0399a17(11)║河南吐谷渾慕延世子瓊等敬覽德問。 
T50n2059_p0399a18(11)║遣使并資財令於蜀立左軍寺。覽即居之。後移羅天宮寺。 
T50n2059_p0399a19(05)║宋文請下都止鍾山定林寺。孝武起中興寺。 
T50n2059_p0399a20(04)║復敕令移住。京邑禪僧皆隨踵受業。 
T50n2059_p0399a21(07)║吳興沈演平昌孟顗。並欽慕道德。為造禪室於寺。 
T50n2059_p0399a22(04)║東大明中卒。春秋六十餘矣。 
T50n2059_p0399a23(00)║　　　釋法期十五 
T50n2059_p0399a24(00)║釋法期。姓向。蜀都陴人。 
T50n2059_p0399a25(07)║早喪二親事兄如父。十四出家。從智猛諮受禪業。 
T50n2059_p0399a26(04)║與靈期寺法林同共習觀。猛所諳知皆已證得。 
T50n2059_p0399a27(01)║後遇玄暢復從進業。及暢下江陵。期亦隨從。 
T50n2059_p0399a28(00)║十住觀門所得已九。有師子奮迅三昧。 
T50n2059_p0399a29(01)║唯此未盡。暢歎曰。吾自西至流沙。 
T50n2059_p0399b01(03)║北履幽漠。東探禹穴。南盡衡羅。 
T50n2059_p0399b02(07)║唯見此一子特有禪分。後卒於長沙寺。春秋六十有二。 
T50n2059_p0399b03(03)║神光映屍體更香潔。時屬龍華寺又有釋道果者。 
T50n2059_p0399b04(00)║亦以禪業顯焉。 
T50n2059_p0399b05(00)║　　　釋道法十六 
T50n2059_p0399b06(00)║釋道法。姓曹。燉煌人。起家入道。 
T50n2059_p0399b07(03)║專精禪業。亦時行神咒。後遊成都。 
T50n2059_p0399b08(05)║至王休之費鏗之請為興樂香積二寺主。訓眾有法。 
T50n2059_p0399b09(01)║常行分衛不受別請及僧食。乞食所得。 
T50n2059_p0399b10(01)║常減其分以施蟲鳥。 
T50n2059_p0399b11(09)║每夕輒脫衣露坐以飴蚊虻。如此者累年。 
T50n2059_p0399b12(09)║後入定見彌勒放齊中光照三途果報。於是深加篤勵。 
T50n2059_p0399b13(03)║常坐不臥。元徽二年於定中滅度。 
T50n2059_p0399b14(05)║平坐繩床貌悅恒日。 
T50n2059_p0399b15(00)║　　　釋普恒十七 
T50n2059_p0399b16(00)║釋普恒。姓郭。蜀郡成都人也。 
T50n2059_p0399b17(05)║為兒童時常於日光中見聖僧在空中說法。 
T50n2059_p0399b18(03)║向家人敘之。並未之信。後苦求出家。 
T50n2059_p0399b19(04)║止治下安樂寺。獨處一房不立眷屬。 
T50n2059_p0399b20(05)║習靖業禪善入出住。與蜀韜律師為同意。 
T50n2059_p0399b21(05)║自說入火光三昧。光從眉直下至金剛際。 
T50n2059_p0399b22(05)║於光中見諸色像。先身業報頗亦明了。宋昇明三年卒。 
T50n2059_p0399b23(01)║春秋七十有八。未亡月日忽與親知告別。 
T50n2059_p0399b24(01)║竟無慼顏。時人謂是戲言。 
T50n2059_p0399b25(07)║將終之日微有病相。唯俗家一奴看之。明旦平坐而卒。 
T50n2059_p0399b26(02)║奴不解強取臥之。屍竟不申。 
T50n2059_p0399b27(07)║眾僧來見便令坐之。手屈三指其餘皆申。眾僧試取捋之。 
T50n2059_p0399b28(01)║亦隨手即申。申已復更屈。 
T50n2059_p0399b29(07)║生時體黑死更潔白。於是依得道法闍維之。 
T50n2059_p0399c01(06)║薪[卄/積]始然便有五色煙起殊香芬馥。 
T50n2059_p0399c02(09)║州將王玄載乃為之讚曰。大覺眇無像。懸應貴忘靖。一念會道場。 
T50n2059_p0399c03(00)║空過萬劫永。信心虛東想。遇聖藻西影。 
T50n2059_p0399c04(01)║妙趣澄三界。傳神四禪境。俗物故參差。 
T50n2059_p0399c05(02)║真性理恒炳。韜光寄浮世。遺德方化迥。 
T50n2059_p0399c06(00)║　　　釋法晤十八 
T50n2059_p0399c07(00)║釋法晤。齊人。家以田桑為業。 
T50n2059_p0399c08(04)║有男六人普皆成長。晤年五十喪妻。 
T50n2059_p0399c09(05)║舉家鬱然慕道。父子七人悉共出家。 
T50n2059_p0399c10(07)║南至武昌履行山水。見樊山之陽可為幽[打-丁+西]之處。 
T50n2059_p0399c11(04)║本隱士郭長翔所止。於是有意終焉。 
T50n2059_p0399c12(06)║時武昌太守陳留阮晦。聞而奇之。 
T50n2059_p0399c13(09)║因為剪逕開山造立房室晤不食粳米常資麥飯。日一食而已。 
T50n2059_p0399c14(00)║誦大小品法華。常六時行道。 
T50n2059_p0399c15(05)║頭陀山澤不避虎兕。有時在樹下坐禪。或經日不起。 
T50n2059_p0399c16(00)║以齊永明七年卒於山中。春秋七十有九。 
T50n2059_p0399c17(00)║後有沙門道濟。踵其高業。 
T50n2059_p0399c18(06)║今武昌謂其所住為頭陀寺焉。 
T50n2059_p0399c19(00)║　　　釋僧審十九 
T50n2059_p0399c20(00)║釋僧審。姓王。太原祁人。晉騎驃沈之後也。 
T50n2059_p0399c21(00)║祖世寓居譙郡。審少出家。止壽春石澗寺。 
T50n2059_p0399c22(00)║誦法華首楞嚴。常謂非禪不智。 
T50n2059_p0399c23(04)║於是專志禪那。聞曇摩蜜多道王京邑。 
T50n2059_p0399c24(05)║乃拂衣過江止于靈曜寺。精勤諮受曲盡深奧。 
T50n2059_p0399c25(04)║時群劫入山。審端坐不動。賊乃脫衣以施之。 
T50n2059_p0399c26(02)║又說法訓勗。劫賊慚愧流汗作禮而去。 
T50n2059_p0399c27(04)║靈鷲寺慧高從之受禪業。乃請審還寺。別立禪房。 
T50n2059_p0399c28(00)║清河張振後又請居栖玄寺。 
T50n2059_p0399c29(06)║文惠文宣並加敬事。傅琰蕭赤斧皆諮戒訓。 
T50n2059_p0400a01(06)║王敬則入房覓審。正見入禪。因彈指而出。曰聖道人。 
T50n2059_p0400a02(01)║即奉米千斛請受三歸。永明八年卒。 
T50n2059_p0400a03(03)║春秋七十有五。有僧謙超志法達慧勝並業禪。 
T50n2059_p0400a04(01)║亦各有異跡。 
T50n2059_p0400a05(00)║　　　釋曇超二十 
T50n2059_p0400a06(00)║釋曇超。姓張。清河人。形長八尺容止可觀。 
T50n2059_p0400a07(00)║蔬食布衣一中而已。初止上都龍華寺。 
T50n2059_p0400a08(01)║元嘉末南遊始興遍觀山水。 
T50n2059_p0400a09(06)║獨宿樹下虎兕不傷。大明中還都。至齊太祖即位。 
T50n2059_p0400a10(02)║被敕往遼東弘讚禪道。停彼二年大行法化。 
T50n2059_p0400a11(01)║建元末還京。俄又適錢塘之靈苑山。 
T50n2059_p0400a12(03)║每一入禪累日不起。後時忽聞風雷之聲。 
T50n2059_p0400a13(03)║俄見一人秉笏而進。稱嚴鎮東通。 
T50n2059_p0400a14(05)║須臾有一人至。形甚端正。羽衛連翩。 
T50n2059_p0400a15(08)║下席禮敬自稱弟子居在七里任周此地承法師至。 
T50n2059_p0400a16(03)║故來展禮。 
T50n2059_p0400a17(15)║富陽縣人故冬鑿麓山下為塼侵壤龍室。群龍共忿作三百日不雨。 
T50n2059_p0400a18(06)║今已一百餘日井池枯涸田種永罷。法師既道德通神。 
T50n2059_p0400a19(02)║欲仰屈前行。必能感致潤澤蒼生。功有歸也。 
T50n2059_p0400a20(01)║超曰。興雲降雨本是檀越之力。 
T50n2059_p0400a21(05)║貧道何所能乎。神曰。弟子部曲止能興雲不能降雨。 
T50n2059_p0400a22(01)║是故相請耳。遂許之。神倏忽而去。 
T50n2059_p0400a23(04)║超乃南行經五日至赤亭山。遙為龍咒願說法。 
T50n2059_p0400a24(02)║至夜群龍悉化作人。來詣超禮拜。超更說法。 
T50n2059_p0400a25(01)║因乞三歸。自稱是龍。超請其降雨。 
T50n2059_p0400a26(04)║乃相看無言。其夜又與超夢云。本因忿立誓。 
T50n2059_p0400a27(03)║法師既導之以善。 
T50n2059_p0400a28(11)║輒不敢違命明日晡時當降雨。超明旦即往臨泉寺。遣人告縣令。 
T50n2059_p0400a29(02)║辦船於江中。轉海龍王經。 
T50n2059_p0400b01(08)║縣令即請僧浮船石首。轉經裁竟。遂降大雨。高下皆足。 
T50n2059_p0400b02(02)║歲以獲收。超以永明十卒年。春秋七十有四。 
T50n2059_p0400b03(00)║　　　釋慧明二十一 
T50n2059_p0400b04(00)║釋慧明。姓康。康居人。祖世避地于東吳。 
T50n2059_p0400b05(01)║明少出家止章安東寺。 
T50n2059_p0400b06(08)║齊建元中與沙門共登赤城山石室。 
T50n2059_p0400b07(11)║見猷公屍骸不朽而禪室荒蕪高蹤不繼。乃雇人開剪。 
T50n2059_p0400b08(06)║更立堂室造臥佛并猷公像。於是栖心禪誦畢命枯槁。 
T50n2059_p0400b09(01)║後於定中見一女神。自稱呂姥。云常加護衛。 
T50n2059_p0400b10(00)║或時有白猿白鹿白蛇白虎遊戲階前。 
T50n2059_p0400b11(02)║馴伏宛轉不令人畏。齊竟陵文宣王聞風祇挹。 
T50n2059_p0400b12(00)║頻遣三使慇懃敦請。乃暫出京師到第。 
T50n2059_p0400b13(01)║文宣敬以師禮。少時辭還山。苦留不止。 
T50n2059_p0400b14(02)║於是資給發遣。以建武之末卒於山中。 
T50n2059_p0400b15(03)║春秋七十矣。 
T50n2059_p0400b16(00)║論曰。禪也者。妙萬物而為言。 
T50n2059_p0400b17(04)║故能無法不緣無境不察。然緣法察境唯寂迺明。 
T50n2059_p0400b18(00)║其猶淵池息浪則徹見魚石。 
T50n2059_p0400b19(06)║心水既澄則凝照無隱。老子云。重為輕根靜為躁君。 
T50n2059_p0400b20(01)║故輕必以重為本。躁必以靜為基。大智論云。 
T50n2059_p0400b21(00)║譬如服藥將身權息家務。 
T50n2059_p0400b22(06)║氣力平健則還修家業。如是以禪定力服智慧藥。 
T50n2059_p0400b23(02)║得其力已還化眾生。是以四等六通。由禪而起。 
T50n2059_p0400b24(00)║八除十入藉定方成。 
T50n2059_p0400b25(08)║故知禪定為用大矣哉。自遺教東移禪道亦授。 
T50n2059_p0400b26(06)║先是世高法護譯出禪經。僧先曇猷等並依教修心。 
T50n2059_p0400b27(02)║終成勝業。故能內踰喜樂外折妖祥。 
T50n2059_p0400b28(04)║擯鬼魅於重巖。睹神僧於絕石。 
T50n2059_p0400b29(08)║及沙門智嚴躬履西域請罽賓禪師佛馱跋陀更傳業東土。 
T50n2059_p0400c01(01)║玄高玄紹等亦並親受儀則。出入盡於數隨。 
T50n2059_p0400c02(01)║往返窮乎還淨。 
T50n2059_p0400c03(12)║其後僧周淨度法期慧明等亦雁行其次。然禪用為顯。屬在神通。 
T50n2059_p0400c04(03)║故使三千宅乎毛孔。四海結為凝穌。 
T50n2059_p0400c05(05)║過石壁而無壅。擎大眾而弗遺。 
T50n2059_p0400c06(09)║及夫悠悠世道碌碌仙術。尚能停波止雨咒火燒國。 
T50n2059_p0400c07(04)║正復玄高逝而更起。道法坐而從化。焉足異哉。 
T50n2059_p0400c08(02)║若如鬱頭藍弗竟為禽獸所惱。 
T50n2059_p0400c09(06)║獨角仙人終為扇陀所亂皆由心道雖攝而與愛見相應。 
T50n2059_p0400c10(00)║比夫螢爝之於日月。曾是為匹乎。 
T50n2059_p0400c11(00)║贊白。禪那杳寂。正受淵深。假夫輟慮。 
T50n2059_p0400c12(01)║方備幽尋。五門棄惡。九次叢林枯鑠山海。 
T50n2059_p0400c13(01)║聚散昇沈。茲德裕矣。如不勵心。 
T50n2059_p0400c14(00)║　　明律第五(十三人) 
T50n2059_p0400c15(00)║　釋慧猷一　釋僧業二 
T50n2059_p0400c16(00)║　釋慧詢三　釋僧璩四 
T50n2059_p0400c17(00)║　釋道儼五　釋僧隱六 
T50n2059_p0400c18(00)║　釋道房七　釋道營八 
T50n2059_p0400c19(00)║　釋志道九　釋法穎十 
T50n2059_p0400c20(00)║　釋法琳十一　釋智稱十二 
T50n2059_p0400c21(00)║　釋僧祐十三 
T50n2059_p0400c22(00)║　　　釋慧猷一 
T50n2059_p0400c23(00)║釋慧猷。江左人。少出家止江陵辛寺。 
T50n2059_p0400c24(02)║幼而蔬食履操至性方直。及具戒已後專精律禁。 
T50n2059_p0400c25(00)║時有西國律師卑摩羅叉。 
T50n2059_p0400c26(06)║來適江陵大弘律藏。猷從之受業。沈思積時。 
T50n2059_p0400c27(05)║乃大明十誦講說相續。陝西律師莫不宗之。 
T50n2059_p0400c28(04)║後卒於江陵。著十誦義疏八卷。 
T50n2059_p0400c29(00)║　　　釋僧業二 
T50n2059_p0401a01(00)║釋僧業。姓王。河內人。幼而聰悟。博涉眾典。 
T50n2059_p0401a02(00)║後遊長安從什公受業。 
T50n2059_p0401a03(06)║見新出十誦遂專功此部。俊發天然洞盡深奧。什歎曰。 
T50n2059_p0401a04(01)║後世之優波離也。值關中多難避地京師。 
T50n2059_p0401a05(01)║吳國張邵挹其貞素。乃請還姑蘇。 
T50n2059_p0401a06(04)║為造閑居寺。地勢清曠環帶長川。 
T50n2059_p0401a07(07)║業居宗秉化訓誘無輟。三吳學士輻湊肩聯。 
T50n2059_p0401a08(06)║又以講導餘隙屬意禪門。 
T50n2059_p0401a09(11)║每一端坐輒有異香充塞房內。近業坐者咸所共聞。莫不嗟其神異。 
T50n2059_p0401a10(00)║昔什公在關。未出十誦。乃先譯戒本。 
T50n2059_p0401a11(02)║及流支入秦。方傳大部。 
T50n2059_p0401a12(09)║故戒心之與大本其意正同。在言或異。業乃改正一依大本。 
T50n2059_p0401a13(02)║今之傳誦二本並行。業以元嘉十八年。 
T50n2059_p0401a14(03)║卒於吳中。春秋七十有五。業弟子慧光。襲業風軌。 
T50n2059_p0401a15(00)║亦數當講說。 
T50n2059_p0401a16(00)║　　　釋慧詢三 
T50n2059_p0401a17(00)║釋慧詢。姓趙。趙郡人。少而蔬食苦行。 
T50n2059_p0401a18(02)║經遊長安受學什公。研精經論尤善十誦僧祇。 
T50n2059_p0401a19(00)║乃更製條章義貫終古。 
T50n2059_p0401a20(07)║宋永初中還止廣陵大開律席。元嘉中至京止道場寺。 
T50n2059_p0401a21(02)║寺僧慧觀亦精於十誦。以詢德為物範。 
T50n2059_p0401a22(03)║乃令更振他寺。於是移止長樂寺。 
T50n2059_p0401a23(06)║大明二年卒於所住。春秋八十有四矣。 
T50n2059_p0401a24(00)║　　　釋僧璩四 
T50n2059_p0401a25(00)║釋僧璩。姓來。吳國人。出家為僧業弟子。 
T50n2059_p0401a26(01)║總銳眾經尤明十誦。兼善史籍頗製文藻。 
T50n2059_p0401a27(01)║始住吳虎丘山。宋孝武欽其風聞。 
T50n2059_p0401a28(04)║敕出京師為僧正悅眾。止于中興寺。時有沙門僧定。 
T50n2059_p0401a29(00)║自稱得不還果。璩集僧詳斷令現神足。 
T50n2059_p0401b01(01)║定云。恐犯戒故不現。 
T50n2059_p0401b02(08)║璩案律文有四因緣得現神足。一斷疑網。二破邪見。 
T50n2059_p0401b03(03)║三除憍慢。四成功德。 
T50n2059_p0401b04(12)║定既虛誑事暴即日明擯璩仍著誡眾論以示來業。 
T50n2059_p0401b05(08)║璩既學兼內外又律行無疵。道俗歸依車軌相接。 
T50n2059_p0401b06(05)║少帝准從受五戒。豫章王子尚崇為法友。 
T50n2059_p0401b07(06)║袁粲張敷並一遇傾蓋。後移止莊嚴。卒於所住。 
T50n2059_p0401b08(04)║春秋五十有八。述勝鬘文旨。并撰僧尼要事兩卷。 
T50n2059_p0401b09(01)║今行於世。時又有道表律師。率真有高行。 
T50n2059_p0401b10(00)║宋明帝敕晉熙王爽從請戒焉。 
T50n2059_p0401b11(00)║　　　釋道儼五 
T50n2059_p0401b12(00)║釋道儼。雍丘小黃人。少有戒行善於毘尼。 
T50n2059_p0401b13(00)║精研四部融會眾家。 
T50n2059_p0401b14(08)║又以律部東傳梵漢異音文頗左右。恐後人諮訪無所。 
T50n2059_p0401b15(03)║乃會其旨歸。名曰決正四部毘尼論。 
T50n2059_p0401b16(05)║後遊於彭城弘通律藏。遂卒於彼。春秋七十有五。 
T50n2059_p0401b17(02)║時栖玄寺又有釋慧曜者。亦善十誦。 
T50n2059_p0401b18(00)║　　　釋僧隱六 
T50n2059_p0401b19(00)║釋僧隱。姓李。秦州隴西人。家世正信。 
T50n2059_p0401b20(03)║隱年八歲出家便能長齋。至十二蔬食。 
T50n2059_p0401b21(04)║及受具戒執操彌堅。常遊心律苑妙通十誦。 
T50n2059_p0401b22(03)║誦法華維摩。聞西涼州有玄高法師禪慧兼舉。 
T50n2059_p0401b23(01)║乃負笈從之。於是學盡禪門深解律要。 
T50n2059_p0401b24(01)║高公化後。復西遊巴蜀專任弘通。 
T50n2059_p0401b25(04)║頃之東下止江陵琵琶寺。諮業於慧徹。徹名重當時。 
T50n2059_p0401b26(00)║道扇方外。隱研訪少時。備窮經律。 
T50n2059_p0401b27(03)║禪慧之風被於荊楚。 
T50n2059_p0401b28(12)║州將山陽王劉休祐及長史張岱。並諮稟戒法。 
T50n2059_p0401b29(11)║後刺史巴陵王休若及建平王景素。皆稅駕禪房屈膝恭禮。 
T50n2059_p0401c01(04)║後臥疾少時。問侍者。日中未。答云。已中。乃索水漱口。 
T50n2059_p0401c02(00)║顏貌怡然忽爾從化。春秋八十矣。 
T50n2059_p0401c03(04)║時江陵上明寺復有成具律師。 
T50n2059_p0401c04(09)║亦善十誦及雜心毘曇等。 
T50n2059_p0401c05(00)║　　　釋道房七 
T50n2059_p0401c06(00)║釋道房。姓張。廣漢五城人。 
T50n2059_p0401c07(06)║道行清貞少善律學。止廣漢長樂寺。每禮佛燒香。 
T50n2059_p0401c08(03)║香煙直入佛頂。又勤誨門人改惡行善。 
T50n2059_p0401c09(04)║其不改者乃為之流泣。後卒于所住。 
T50n2059_p0401c10(06)║春秋一百二十歲矣。 
T50n2059_p0401c11(00)║　　　釋道營八 
T50n2059_p0401c12(00)║釋道營。未詳何人。始住靈曜寺習禪。 
T50n2059_p0401c13(01)║晚依觀詢二律師諮受毘尼。偏善僧祇一部。 
T50n2059_p0401c14(00)║誦法華金光明。蔬素守節。 
T50n2059_p0401c15(06)║莊嚴道慧治城智秀皆師其戒範。張永請還吳郡。 
T50n2059_p0401c16(04)║蔡興宗復要住上虞。永後於京師婁胡苑立閑心寺。 
T50n2059_p0401c17(00)║復請還居。講席頻仍學徒甚盛。昇明二年卒。 
T50n2059_p0401c18(00)║春秋八十有三矣。時有釋慧祐者。本丹徒人。 
T50n2059_p0401c19(00)║年三十出家。厲身苦節精尋律教。 
T50n2059_p0401c20(03)║齊初入東山講摩訶僧祇部。 
T50n2059_p0401c21(08)║齊竟陵王子良遣迎出都。仍止閑心寺焉。 
T50n2059_p0401c22(00)║　　　釋志道九 
T50n2059_p0401c23(00)║釋志道。姓任。河內人。性溫謹。 
T50n2059_p0401c24(05)║十七出家止靈曜寺。蔬素少欲。六物之外略無兼畜。 
T50n2059_p0401c25(01)║學通三藏尤長律品。何尚之欽德致禮。 
T50n2059_p0401c26(02)║請居所造法輪寺。先時魏虜滅佛法。 
T50n2059_p0401c27(05)║後世嗣興而戒授多闕。道既誓志弘通不憚艱苦。 
T50n2059_p0401c28(02)║乃攜同契十有餘人。往至虎牢。 
T50n2059_p0401c29(07)║集洛秦雍淮豫五州道士。會於引水寺。講律明戒更申受法。 
T50n2059_p0402a01(00)║偽國僧禁獲全道之力也。後還京邑。 
T50n2059_p0402a02(03)║王奐出鎮湘州。攜與同遊。以永明二年卒於湘土。 
T50n2059_p0402a03(00)║春秋七十有三。時京師瓦官寺又有超度者。 
T50n2059_p0402a04(00)║亦善十誦及四分。著律例七卷云。 
T50n2059_p0402a05(00)║　　　釋法穎十 
T50n2059_p0402a06(00)║釋法穎。姓索。燉煌人。 
T50n2059_p0402a07(08)║十三出家為法香弟子。住涼州公府寺。 
T50n2059_p0402a08(09)║與同學法力俱以律藏知名。穎伏膺已後。學無再請記在一聞。 
T50n2059_p0402a09(01)║研精律部博涉經論。元嘉末下都止新亭寺。 
T50n2059_p0402a10(00)║孝武南下改治此寺。以穎學業兼明。 
T50n2059_p0402a11(02)║敕為都邑僧正。後辭任還多寶寺。常習定閑房。 
T50n2059_p0402a12(00)║亦時開律席。及齊高即位。復敕為僧主。 
T50n2059_p0402a13(01)║資給事事有倍常科。 
T50n2059_p0402a14(09)║穎以從來信施造經像及藥藏。鎮於長干。齊建元四年卒。 
T50n2059_p0402a15(04)║春秋六十有七。撰十誦戒本并羯磨等。 
T50n2059_p0402a16(05)║時天寶寺又有慧文律師。亦善諸部毘尼。 
T50n2059_p0402a17(05)║為瑯琊王奐所事云。 
T50n2059_p0402a18(00)║　　　釋法琳十一 
T50n2059_p0402a19(00)║釋法琳。姓樂。晉原臨[工*ㄗ]人。少出家。 
T50n2059_p0402a20(03)║止蜀郡裴寺。專好戒品研心十誦。 
T50n2059_p0402a21(06)║常恨蜀中無好師宗。俄而隱公至蜀。 
T50n2059_p0402a22(08)║琳乃剋己握錐以日兼夜。及隱還陝西。復隨從數載。 
T50n2059_p0402a23(04)║諸部毘尼洞盡心曲。後還蜀止靈建寺。 
T50n2059_p0402a24(05)║益部僧尼無不宗奉。常祈心安養。每誦無量壽及觀經。 
T50n2059_p0402a25(00)║輒見一沙門形甚姝大常在琳前。 
T50n2059_p0402a26(03)║至齊建武二年寢疾不愈。注念西方禮懺不息。 
T50n2059_p0402a27(00)║見諸賢聖皆集目前。乃向弟子述其所見。 
T50n2059_p0402a28(00)║令死後焚身。言訖合掌而卒。 
T50n2059_p0402a29(05)║即於新繁路口積木燔屍。煙焰衝天三日乃盡。 
T50n2059_p0402b01(02)║收斂遺骨。即於其處而起塔焉。 
T50n2059_p0402b02(00)║　　　釋智稱十二 
T50n2059_p0402b03(00)║釋智稱。姓裴。本河東聞[喜/心]人。 
T50n2059_p0402b04(06)║魏冀州刺史徽之後也。祖世避難寓居京口。 
T50n2059_p0402b05(06)║稱幼而慷慨頗好弓馬。年十七隨王玄謨申坦北討獫狁。 
T50n2059_p0402b06(00)║每至交兵血刃。未嘗不心懷惻怛。 
T50n2059_p0402b07(02)║痛深諸己。卻乃歎曰。害人自濟非仁人之志也。 
T50n2059_p0402b08(00)║事寧解甲。遇讀瑞應經乃深生感悟。 
T50n2059_p0402b09(02)║知百年不期國城非重。乃投南澗禪房宗公。 
T50n2059_p0402b10(01)║請受五戒。 
T50n2059_p0402b11(13)║宋孝武時迎益州仰禪師下都供養。稱便來意歸依。仰亦厚相將接。 
T50n2059_p0402b12(02)║及仰反汶江因扈遊而上。於蜀裴寺出家。 
T50n2059_p0402b13(02)║仰為之師。時年三十有六。 
T50n2059_p0402b14(08)║乃專精律部大明十誦。又誦小品一部。後東下江陵。 
T50n2059_p0402b15(04)║從隱具二師更受禪律。值義嘉遘亂。 
T50n2059_p0402b16(05)║乃移卜居京師。遇穎公於興皇講律。 
T50n2059_p0402b17(07)║稱諮決隱遠發言中詣。一時之席莫不驚嗟。 
T50n2059_p0402b18(06)║定林法獻於講席相值聞其往復清玄。仍攜止山寺。 
T50n2059_p0402b19(02)║於是溫誦小品研構毘尼。 
T50n2059_p0402b20(08)║後餘杭寶安寺釋僧志。請稱還鄉。開講十誦。 
T50n2059_p0402b21(07)║雲栖寺復屈為寺主。稱乃受任。少時舉其綱目示以憲章。 
T50n2059_p0402b22(00)║頃之反都。文宣請於普弘講律。僧眾數百。 
T50n2059_p0402b23(00)║皆執卷承旨。稱辭家入道務遣繁累。 
T50n2059_p0402b24(02)║常絕慶弔杜人事。每有凶故秉戒節哀。 
T50n2059_p0402b25(02)║唯行道加勤以終[其/月]功之制。 
T50n2059_p0402b26(07)║末方沙門慧始請稱還鄉講說。親里知舊皆來問訊。 
T50n2059_p0402b27(04)║悉慇懃訓勗示以孝慈。臨別涕泣固留不止。 
T50n2059_p0402b28(03)║還京憩安樂寺。法輪常轉。講大本三十餘遍。 
T50n2059_p0402b29(02)║齊永元二年卒。春秋七十有二。 
T50n2059_p0402c01(06)║著十誦義記八卷。盛行於世。弟子僧辯等樹碑于安樂寺。 
T50n2059_p0402c02(00)║稱弟子聰超二人最善毘尼。為門徒所挹。 
T50n2059_p0402c03(00)║　　　釋僧祐十三 
T50n2059_p0402c04(00)║釋僧祐。本姓俞氏。其先彭城下邳人。 
T50n2059_p0402c05(03)║父世居于建業。祐年數歲入建初寺禮拜。 
T50n2059_p0402c06(04)║因踊躍樂道不肯還家。父母憐其志且許入道。 
T50n2059_p0402c07(01)║師事僧範道人。年十四家人密為訪婚。 
T50n2059_p0402c08(03)║祐知而避。至定林投法達法師。 
T50n2059_p0402c09(07)║達亦戒德精嚴為法門梁棟。祐師奉竭誠。 
T50n2059_p0402c10(07)║及年滿具戒執操堅明。初受業於沙門法穎。 
T50n2059_p0402c11(07)║穎既一時名匠為律學所宗。祐迺竭思鑽求無懈昏曉。 
T50n2059_p0402c12(02)║遂大精律部有勵先哲。 
T50n2059_p0402c13(08)║齊竟陵文宣王每請講律。聽眾常七八百人。 
T50n2059_p0402c14(07)║永明中敕入吳試簡五眾。并宣講十誦。更申受戒之法。 
T50n2059_p0402c15(02)║凡獲信施悉以治定林建初。及修繕諸寺。 
T50n2059_p0402c16(02)║并建無遮大集捨身齊等。 
T50n2059_p0402c17(08)║及造立經藏搜校卷軸。使夫寺廟開廣法言無墜。咸其力也。 
T50n2059_p0402c18(01)║祐為性巧思能目准心計。 
T50n2059_p0402c19(07)║及匠人依標尺寸無爽。故光宅攝山大像剡縣石佛等。 
T50n2059_p0402c20(03)║並請祐經始准畫儀則。今上深相禮遇。 
T50n2059_p0402c21(05)║凡僧事碩疑皆敕就審決。年衰腳疾。敕聽乘輿入內殿。 
T50n2059_p0402c22(00)║為六宮受戒。其見重如此。 
T50n2059_p0402c23(06)║開善智藏法音慧廓皆崇其德。素請事師禮。 
T50n2059_p0402c24(05)║ 
T50n2059_p0402c25(22)║梁臨川王宕南平王偉儀同陳郡袁昂永康定公主貴嬪丁氏。並崇其戒範盡師資之敬。 
T50n2059_p0402c26(04)║凡白黑門徒一萬一千餘人。 
T50n2059_p0402c27(10)║以天監十七年五月二十六日卒于建初寺。春秋七十有四。 
T50n2059_p0402c28(03)║因窆于開善路西定林之舊墓也。 
T50n2059_p0402c29(07)║弟子正度立碑頌德。東莞劉勰製文。初祐集經藏既成。 
T50n2059_p0403a01(02)║使人抄撰要事。為三藏記。法苑記。世界記。 
T50n2059_p0403a02(02)║釋迦譜及弘明集等。皆行於世。 
T50n2059_p0403a03(00)║論曰。禮者出乎忠信之薄。律亦起自防非。 
T50n2059_p0403a04(00)║是故隨有犯緣迺製篇目。 
T50n2059_p0403a05(05)║迄乎雙樹在跡為周。自金河滅影迦葉嗣興。 
T50n2059_p0403a06(04)║因命持律尊者優波離比丘使出律藏。 
T50n2059_p0403a07(05)║波離乃手執象牙之扇。口誦調御之言。 
T50n2059_p0403a08(06)║滿八十反其文乃訖。於是題之樹葉號曰八十誦律。 
T50n2059_p0403a09(02)║是後迦葉。阿難。末田地。舍那波斯。優波掘多。 
T50n2059_p0403a10(01)║此五羅漢次第住持。 
T50n2059_p0403a11(09)║至掘多之世有阿育王者。王在波吒梨弗多城。 
T50n2059_p0403a12(07)║因以往昔見佛遂為鐵輪御世。而猜忌不忍在政苛虐。 
T50n2059_p0403a13(01)║焚蕩經書害諸得道。 
T50n2059_p0403a14(09)║其後易心歸信追悔前失。遠會應真更集三藏。 
T50n2059_p0403a15(07)║於是互執見聞各引師說。依據不同遂成五部。 
T50n2059_p0403a16(05)║而所制輕重時或不同。開遮廢立不無小異。 
T50n2059_p0403a17(04)║皆由如來往昔善應物機。或隨人隨根隨時隨國。 
T50n2059_p0403a18(01)║或此處應開餘方則制。或此人應制餘者則開。 
T50n2059_p0403a19(00)║五師雖同取佛律而各據一邊。 
T50n2059_p0403a20(04)║故篇聚或時輕重。罪目不無優降。 
T50n2059_p0403a21(06)║依之修學並能得道。故如來在世有夢疊因緣。 
T50n2059_p0403a22(03)║已懸記經律應為五部。大集經云。 
T50n2059_p0403a23(06)║我滅度後遺法分為五部。顛倒解義隱覆法藏。 
T50n2059_p0403a24(04)║名曇無鞠多。即曇無德也。讀誦外書受有三世。 
T50n2059_p0403a25(02)║善能問難。說一切姓皆得受戒。 
T50n2059_p0403a26(05)║名薩婆若帝婆。即薩婆多也。說無有我轉諸煩惱。 
T50n2059_p0403a27(01)║名迦葉毘。說有我不說空。名婆蹉富羅。 
T50n2059_p0403a28(01)║以廣博遍覽五部。名摩訶僧祇。善男子。 
T50n2059_p0403a29(02)║如是五部雖各別異。 
T50n2059_p0403b01(10)║而皆不妨諸佛法界及大涅槃。又文殊師利問經云。 
T50n2059_p0403b02(07)║我涅槃後百年當有二部起。二摩訶僧祇。二大眾。 
T50n2059_p0403b03(04)║老少同會共出律也。從此部流散更生七部。 
T50n2059_p0403b04(03)║二者體毘履部。純老宿共會出律也。 
T50n2059_p0403b05(06)║從此部流散更生十一部。故彼經偈云。十八及二本。 
T50n2059_p0403b06(02)║悉從大乘出。無是亦無非。我說未來起。 
T50n2059_p0403b07(03)║又執見不同。傳中亦有十八部。而名字小異。 
T50n2059_p0403b08(02)║故以五部為根本。從薩婆多部生四部。 
T50n2059_p0403b09(03)║彌沙塞生一部。迦葉毘生二部。 
T50n2059_p0403b10(07)║並是佛泥曰後二百年內。僧祇生六部。流傳至四百年中。 
T50n2059_p0403b11(01)║曇無德所生也。經中或時止道五師者。 
T50n2059_p0403b12(02)║舉其領袖而言。或時十八二十。則通列異論也。 
T50n2059_p0403b13(00)║自大教東傳五部皆度。 
T50n2059_p0403b14(08)║始弗若多羅誦出十誦梵本。羅什譯為晉文。未竟多羅化焉。 
T50n2059_p0403b15(01)║後曇摩流支又誦出所餘什譯都竟。 
T50n2059_p0403b16(04)║曇無德部佛陀耶舍所翻。即四分律也。 
T50n2059_p0403b17(06)║摩訶僧祇部及彌沙塞部。並法顯得梵本。 
T50n2059_p0403b18(06)║佛馱跋陀羅譯出僧祇律。佛馱什譯出彌沙塞部。 
T50n2059_p0403b19(04)║即五分律也。迦葉毘部。或言梵本已度未彼翻譯。 
T50n2059_p0403b20(00)║其善見摩得勒伽戒因緣等。亦律之枝屬也。 
T50n2059_p0403b21(00)║雖復諸部皆傳。而十誦一本最盛東國。 
T50n2059_p0403b22(01)║以昔卑摩羅叉律師本西土元匠。來入關中。 
T50n2059_p0403b23(01)║及往荊陝。皆宣通十誦。盛見宋錄。 
T50n2059_p0403b24(03)║曇猷親承音旨。僧業繼踵。弘化其間。璩儼隱榮等。 
T50n2059_p0403b25(00)║並祖述猷業列奇宋代。 
T50n2059_p0403b26(07)║而皆依文作解未甚鑽研。其後智稱律師竭有深思。 
T50n2059_p0403b27(03)║凡所披釋並開拓門戶。更立科目。 
T50n2059_p0403b28(06)║齊梁之間號稱命世學徒。傳記于今尚焉。夫慧資於定。 
T50n2059_p0403b29(01)║定資於戒。故戒定慧品義次第。 
T50n2059_p0403c01(05)║故當知入道即以戒律為本。居俗則以禮義為先。 
T50n2059_p0403c02(01)║禮記云。道德仁義非禮不成。 
T50n2059_p0403c03(06)║教訓正俗非禮不備。經云。戒為平地眾善由生。 
T50n2059_p0403c04(04)║三世佛道藉戒方住。 
T50n2059_p0403c05(12)║故律解五法制使先知斬草三相不可不識。然後定慧法門以次修學。 
T50n2059_p0403c06(01)║而謬執之徒互生異論。偏於律者。 
T50n2059_p0403c07(04)║則言戒律為指事數論虛誕。薄知篇聚名目。 
T50n2059_p0403c08(03)║便言解及波離。止能漉水翻囊已謂行齊羅漢。 
T50n2059_p0403c09(01)║唯我曰僧。餘皆目想。此則自讚毀他。 
T50n2059_p0403c10(03)║功不贖過。我慢矜高蓋斯謂也。偏於數論者。 
T50n2059_p0403c11(02)║則言律部為偏分。數論為通方。 
T50n2059_p0403c12(06)║於是扈背毘尼專重陰入。得意便行曾莫拘礙。 
T50n2059_p0403c13(04)║謂言地獄不燒智人。鑊湯不煮般若。 
T50n2059_p0403c14(05)║此皆操之失柄。還以自傷。相鼠看羊。豈非斯謂。 
T50n2059_p0403c15(00)║讚曰。盤杅設戒。几杖施銘。人如不勗。 
T50n2059_p0403c16(00)║奚用剋成。納衣既補。篇聚由生。緘持口意。 
T50n2059_p0403c17(00)║枯槁心形。怡慼兩鏡。欣憂二瓶。 
T50n2059_p0403c18(00)║高僧傳卷第十一
本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.