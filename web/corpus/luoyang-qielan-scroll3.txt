【經錄部類】〔史傳部類〕〔史傳部〕
【經文資訊】大正新脩大藏經 第五十一冊 No. 2092《洛陽伽藍記》CBETA 電子佛典 V1.20 普及版
# Taisho Tripitaka Vol. 51, No. 2092 洛陽伽藍記, CBETA Chinese Electronic Tripitaka V1.20, Normalized Version
T51n2092_p1010a19(00)║
T51n2092_p1010a20(00)║
T51n2092_p1010a21(00)║洛陽城南伽藍記卷第三
T51n2092_p1010a22(00)║
T51n2092_p1010a23(00)║　　　　魏撫軍府司馬楊衒之撰
T51n2092_p1010a24(00)║景明寺。宣武皇帝所立也。景明年中立。
T51n2092_p1010a25(01)║因以為名。在宣陽門外一里御道東。
T51n2092_p1010a26(04)║其寺東西南北方五百步。前望嵩山少室。卻負帝城。
T51n2092_p1010a27(01)║青林垂影。綠水為文。形勝之地。爽塏獨美。
T51n2092_p1010a28(01)║山懸堂光觀盛一千餘間。交疏對霤。
T51n2092_p1010a29(03)║青臺紫閣。浮道相通。雖外有四時。而內無寒暑。
T51n2092_p1010b01(01)║房簷之外。皆是山池。竹松蘭芷。垂列階墀。
T51n2092_p1010b02(01)║含風團露。流香吐馥。至正光年中。
T51n2092_p1010b03(04)║太后始造七層浮圖一所。去地百仞。
T51n2092_p1010b04(07)║是以邢子才碑文云。俯聞激電旁屬奔星是也。妝飾華麗。
T51n2092_p1010b05(01)║侔於永寧。金盤寶鐸煥爛霞表。寺有三池。
T51n2092_p1010b06(02)║[卄/佳]蒲菱藕水物生焉。或黃甲紫鱗出沒於繁藻。
T51n2092_p1010b07(00)║青鳧白雁浮沈於綠水。碾磑舂簸皆用水功。
T51n2092_p1010b08(00)║伽藍之妙最得稱首。時世好崇福。
T51n2092_p1010b09(04)║四月七日京師諸像皆來此寺。尚書祠曹錄像。
T51n2092_p1010b10(02)║凡有一千餘軀。至八月節。以次入宣陽門。
T51n2092_p1010b11(02)║向閶闔宮前。受皇帝散花。于時金花映日。
T51n2092_p1010b12(02)║寶蓋浮雲。旛幢若林。香煙似霧。梵樂法音。
T51n2092_p1010b13(03)║聒動天地。百戲騰驤。所在駢比。名僧德眾負錫為群。
T51n2092_p1010b14(00)║信徒法侶持花成藪。車騎填咽。繁衍相傾。
T51n2092_p1010b15(01)║時有西域胡沙門。見此唱言佛國。至永熙年中。
T51n2092_p1010b16(00)║始詔國子祭酒邢子才為寺碑文。
T51n2092_p1010b17(04)║子才河間人也。志性通敏風情雅潤。下帷覃思。
T51n2092_p1010b18(02)║溫故知新。文宗學府騰班馬而孤上。
T51n2092_p1010b19(04)║英規勝範凌許郭而獨高。是以衣冠之士輻輳其門。
T51n2092_p1010b20(01)║懷道之賓去來滿室。昇其堂者。若登孔氏之門。
T51n2092_p1010b21(00)║沾其賞者。猶聽東吳之句。籍甚當時。
T51n2092_p1010b22(03)║聲馳遐邇。正光中解褐為世宗挽郎奉朝請。
T51n2092_p1010b23(02)║尋進中書侍郎黃門。子才洽聞博見無所不通。
T51n2092_p1010b24(01)║軍國制度罔不訪。及自王室不靖。虎門業廢。
T51n2092_p1010b25(01)║後遷國子祭酒謨訓上庠。子才罰惰賞勤。
T51n2092_p1010b26(02)║專心勸誘。青領之生。竟懷雅術。洙泗之風。
T51n2092_p1010b27(02)║茲焉復盛。永熙年末。以母老辭。帝不許之。
T51n2092_p1010b28(02)║子才恪請懇至。辭淚俱下。帝乃許之。
T51n2092_p1010b29(04)║詔以光祿大夫。歸養私庭。所生之處給事力五人。
T51n2092_p1010c01(02)║歲一朝以備顧問。王侯祖道若漢朝之送二疏。
T51n2092_p1010c02(01)║暨皇居徙鄴。民訟殷繁。前格後詔。
T51n2092_p1010c03(03)║自相與奪。法吏疑獄簿領成山。
T51n2092_p1010c04(08)║乃敕子才與散騎常侍涅子升撰麟趾新制十五篇。
T51n2092_p1010c05(05)║省府以之決疑。州郡用為治本。武定中。
T51n2092_p1010c06(07)║除驃騎大將軍西兗州刺史。為政清靜。吏民安之。
T51n2092_p1010c07(04)║後徵為中書令。時戎馬在郊。朝廷多事。
T51n2092_p1010c08(05)║國禮朝儀咸自子才出。所製詩賦。詔策章表。碑頌讚記。
T51n2092_p1010c09(01)║五百篇。皆傳於世。鄰國欽其模楷。
T51n2092_p1010c10(05)║朝野以為美談也。
T51n2092_p1010c11(00)║大統寺。在景明寺西即所謂利民里寺。
T51n2092_p1010c12(02)║南有三公令史高顯略宅。每夜見赤光。
T51n2092_p1010c13(03)║行於堂前。如此者非一向光明所掘地丈餘。
T51n2092_p1010c14(03)║得黃金百斤。銘云。蘇秦家金得者為吾造功德。
T51n2092_p1010c15(01)║顯略遂造招福寺。人謂此地是蘇秦舊宅。
T51n2092_p1010c16(02)║當時元義秉政。聞其得金就洛索之。
T51n2092_p1010c17(04)║以二十斤與之。衒之按。蘇秦時未有佛法。
T51n2092_p1010c18(05)║功德者不必是寺。應是碑銘之類頌其聲跡也。
T51n2092_p1010c19(04)║東有秦太師公二寺。在景明南一里。西寺太后所立。
T51n2092_p1010c20(00)║東寺皇姨所建。並為父追福。因以名之。
T51n2092_p1010c21(01)║時人號為雙女寺。並門鄰洛水。
T51n2092_p1010c22(06)║林木扶疏布葉垂陰。各有五層浮圖一所。高五十丈。
T51n2092_p1011a01(02)║素綵布工。比於景明。至於六齋。
T51n2092_p1011a02(06)║常有中黃門一人。監護僧舍。襯施供具。諸寺莫及焉。
T51n2092_p1011a03(03)║寺東有靈臺一所。基趾雖頹。猶高五丈餘。
T51n2092_p1011a04(03)║即是漢武帝所立者。靈臺東辟雍。是魏武所立者。
T51n2092_p1011a05(00)║至我正光中。造明堂於辟雍之西南。
T51n2092_p1011a06(03)║上圓下方。八窗四闥。
T51n2092_p1011a07(12)║汝南王復造磚浮圖於靈臺之上。孝昌初妖賊四侵。州郡失據。朝廷設募征。
T51n2092_p1011a08(00)║格於堂之北。從戎者。
T51n2092_p1011a09(08)║拜曠掖將軍偏將軍裨將軍。當時甲冑之士號明堂隊。
T51n2092_p1011a10(04)║時虎賁駱子淵者自云。洛陽人。昔孝昌年戍在彭城。
T51n2092_p1011a11(01)║其同營人樊元寶得假還京。
T51n2092_p1011a12(07)║子淵附書一封令達其家云。宅在靈臺南。近洛河。
T51n2092_p1011a13(04)║卿但是至彼。家人自出相看。元寶如其言。至靈臺南。
T51n2092_p1011a14(01)║了無人家可問。徙倚欲去。忽見一老翁來。
T51n2092_p1011a15(01)║問從何而來徬徨。於此元寶具向道之。
T51n2092_p1011a16(02)║老翁云。是吾兒也。取書引元寶入遂見。
T51n2092_p1011a17(04)║館閣崇寬屋宇佳麗。坐命婢取酒。
T51n2092_p1011a18(08)║須臾見婢抱一死小兒而過。元寶初甚怪之。俄而酒至色甚紅。
T51n2092_p1011a19(01)║香美異常。兼設珍羞。海陸具備。飲訖辭還。
T51n2092_p1011a20(01)║老翁送元寶出云。後會難期。以為悽恨。
T51n2092_p1011a21(02)║別甚殷勤。老翁還入。元寶不復見其門巷。
T51n2092_p1011a22(02)║但見高岸對水淥波東傾。
T51n2092_p1011a23(08)║唯見一童子可年十五。新溺死鼻中出血。方知所飲酒是其血也。
T51n2092_p1011a24(00)║及還彭城。子淵已失矣。
T51n2092_p1011a25(08)║元寶與子淵同戍三年。不知是洛水之神也。
T51n2092_p1011a26(00)║報德寺。高祖孝文皇帝所立也。
T51n2092_p1011a27(05)║為憑太后追福。在開陽門外三里開陽門御道。
T51n2092_p1011a28(04)║東有漢國子學堂。堂前有三種字石經。
T51n2092_p1011a29(06)║二十五碑表裏刻之。寫春秋尚書二部。作篆科斗隸三種字。
T51n2092_p1011b01(00)║漢右中郎將蔡邕筆之遺跡也。
T51n2092_p1011b02(04)║猶有十八碑。餘皆殘毀。復有石碑四十八枚。
T51n2092_p1011b03(04)║亦表裏隸書寫周易尚書公羊禮記四部。
T51n2092_p1011b04(04)║又讀書碑一所。並在堂前。魏文帝作典論云碑。
T51n2092_p1011b05(02)║至太和十七年猶有四。高祖題為勸學里。
T51n2092_p1011b06(02)║里有文覺三寶寧遠三寺。武定四年。
T51n2092_p1011b07(05)║大將軍遷石經於穎。週迴有園。珍果出焉有大谷梨。
T51n2092_p1011b08(01)║承光之柰。承光寺亦多果木。柰味甚美。
T51n2092_p1011b09(03)║冠於京師。勸學里東有延賢里。里內有正覺寺。
T51n2092_p1011b10(02)║尚書令王肅所立也。肅字公懿。琅琊人也。
T51n2092_p1011b11(02)║偽齊雍州刺史奐之子也。贍學多通。才辭美茂。
T51n2092_p1011b12(01)║為齊祕書丞。太和十八年背逆歸順。
T51n2092_p1011b13(04)║時高祖新營洛邑。多所造制論。肅博識舊事。
T51n2092_p1011b14(03)║大有裨益。高祖甚重之。
T51n2092_p1011b15(11)║常呼王生延賢之名因肅立之。肅在江南之日。聘謝氏女為妻。及至京師。
T51n2092_p1011b16(00)║復尚公主謝作五言詩以贈之。
T51n2092_p1011b17(05)║其詩曰本為箔上蠶。今作機上絲。得路逐勝去。
T51n2092_p1011b18(03)║頗憶纏綿時。公主代肅答謝云。針是貫線物。
T51n2092_p1011b19(01)║目中恒任絲。得帛縫新去。何能衲故時。
T51n2092_p1011b20(02)║肅甚愧謝之色。遂造正覺寺以憩之。
T51n2092_p1011b21(04)║肅憶父非理受禍。常有子胥報楚之意。
T51n2092_p1011b22(06)║畢身素服不聽樂。時人以此稱之。肅初入國。
T51n2092_p1011b23(06)║不食羊肉及酪漿等物。常飯鯽魚羹。渴飲茗汁。
T51n2092_p1011b24(04)║京師士子道。肅一飲一斗。號為漏卮。經數年已後。
T51n2092_p1011b25(01)║肅與高祖殿會食。羊肉酪粥甚多。高祖怪之。
T51n2092_p1011b26(01)║謂肅曰。卿中國之味也。羊肉何如魚羹。
T51n2092_p1011b27(02)║茗飲何如酪漿。肅對曰。羊者是陸產之最。
T51n2092_p1011b28(02)║魚者乃水族之長。所好不同。並各稱珍。
T51n2092_p1011b29(03)║以味言之甚是優劣。羊比齊魯大邦。
T51n2092_p1011c01(05)║魚比邾莒小國。唯茗不中與酪作奴。高祖大笑因舉酒曰。
T51n2092_p1011c02(00)║三三橫兩兩縱。誰能辨之賜金鍾。
T51n2092_p1011c03(04)║御史中丞李彪曰。沽酒老嫗瓮注[土*瓦]。
T51n2092_p1011c04(06)║屠兒割肉與稱同。尚書右丞甄琛曰。吳人浮水自云。
T51n2092_p1011c05(03)║工妓兒擲絕在虛空。彭城王勰曰。
T51n2092_p1011c06(06)║臣始解此字是習字。高祖即以金鍾賜彪。朝廷服彪。
T51n2092_p1011c07(03)║聰明有智。甄琛和之亦速。彭城王謂肅曰。
T51n2092_p1011c08(04)║卿不重齊魯大邦。而愛邾莒小國。肅對曰。
T51n2092_p1011c09(05)║鄉曲所美不得不好。彭城王重謂曰。卿明日顧我。
T51n2092_p1011c10(03)║為卿設邾莒之食。亦有酪奴。因此復號茗飲為酪奴。
T51n2092_p1011c11(00)║時給事中劉縞慕肅之風。專習茗飲。
T51n2092_p1011c12(03)║彭城王謂縞曰。卿不慕王侯八珍。好蒼頭水厄。
T51n2092_p1011c13(02)║海上有逐臭之夫。里內有學顰之婦。
T51n2092_p1011c14(05)║以卿言之即是也。其彭城王家有吳奴。以此言戲之。
T51n2092_p1011c15(02)║自是朝貴讌會。雖設茗飲皆恥不復食。
T51n2092_p1011c16(04)║唯江表殘民遠來降者好之。
T51n2092_p1011c17(10)║後蕭衍子西豐侯蕭正德歸降。時元義欲為之設茗。
T51n2092_p1011c18(07)║先問卿於水厄多少。正德不曉義意。答曰下官生於水鄉。
T51n2092_p1011c19(01)║而立身以來。未遭陽侯之難。
T51n2092_p1011c20(07)║元義與舉坐之客皆笑焉。
T51n2092_p1012a01(00)║龍華寺。廣陵王所立也。追聖寺。
T51n2092_p1012a02(05)║北海王所立也。並在報恩寺之東。
T51n2092_p1012a03(08)║法事僧房比秦太上公。京師寺。皆種雜果。而此三寺園林茂盛。
T51n2092_p1012a04(00)║莫之與爭。
T51n2092_p1012a05(00)║宣陽門外四里。至洛水上作浮橋。
T51n2092_p1012a06(03)║所謂永橋也。神龜中。常景為汭頌。其辭曰。
T51n2092_p1012a07(03)║浩浩大川。決決清洛。導源熊耳。控流巨壑。
T51n2092_p1012a08(03)║納穀吐伊。貫周淹毫。近達河宗。遠朝海若。
T51n2092_p1012a09(03)║兆唯洛食。實同土中。上應張柳。下據河嵩。
T51n2092_p1012a10(03)║寒暑攸協。日月載融。帝世光宅。函下風。
T51n2092_p1012a11(03)║前臨少室。卻負太行。制巖東邑。峭峘西疆。
T51n2092_p1012a12(03)║四險之地。六達之莊。恃德則固。失道則亡。
T51n2092_p1012a13(03)║詳觀古列考見丘墳。乃禪乃革。或質或文。
T51n2092_p1012a14(03)║周餘九列。漢季三分。魏風衰晚。晉景彫曛。
T51n2092_p1012a15(03)║天地發揮。圖書受命。皇建有極。神功無競。
T51n2092_p1012a16(03)║魏籙仰天。玄符握鏡。璽運會昌。龍圖受命。
T51n2092_p1012a17(03)║乃睠書軌。永懷寶定。敷茲景跡。流美洪謨。
T51n2092_p1012a18(03)║襲我冠冕。正我神樞。水陸兼會。周鄭交衢。
T51n2092_p1012a19(03)║爰勒洛汭。敢告中區。南北兩岸有華表。舉高二十丈。
T51n2092_p1012a20(00)║華表上作鳳凰。似欲沖天勢。
T51n2092_p1012a21(05)║永橋以南圜丘以北。伊洛之間。夾御道有四夷館。
T51n2092_p1012a22(03)║道東有四館。一曰歸正。二曰歸德。三曰慕化。
T51n2092_p1012a23(02)║四曰慕義。吳人投國者處金陵館。
T51n2092_p1012a24(06)║三年已後賜宅歸正里。景明初。偽齊建安王蕭寶寅來降。
T51n2092_p1012a25(00)║封會稽公。為築宅於歸正里。後進爵為齊王。
T51n2092_p1012a26(00)║尚南陽長公主。寶寅恥與夷人同列。
T51n2092_p1012a27(03)║令公主啟世宗。求入城內。世宗從之。賜宅於永安里。
T51n2092_p1012a28(00)║正光四年中。蕭衍子西豐侯蕭正德來降。
T51n2092_p1012a29(01)║處金陵館。為築宅歸正里。正德捨宅為歸正寺。
T51n2092_p1012b01(00)║北夷來附者處燕然館。
T51n2092_p1012b02(08)║三年已後賜宅歸德里。正光元年蠕蠕至都。
T51n2092_p1012b03(06)║久閭阿[邱-丘+舟][肱-月+舟]來朝。執事者莫知所處。中書舍人常景議云。
T51n2092_p1012b04(01)║咸寧中單于來朝。晉世處之王公特進之下。
T51n2092_p1012b05(01)║可班[邱-丘+舟][肱-月+舟]蕃王儀同之間。朝廷從其議。
T51n2092_p1012b06(02)║又處之燕然館。賜宅歸德里。
T51n2092_p1012b07(08)║北夷酋長遣子入侍者。常秋來春去。避中國之熱。時人謂之雁臣。
T51n2092_p1012b08(00)║東夷來附者處扶桑館。賜宅慕化里。
T51n2092_p1012b09(03)║西夷來附者處崦嵫館。賜宅慕義里。自蔥嶺已西。
T51n2092_p1012b10(00)║至於大秦。百國千城莫不歡附。
T51n2092_p1012b11(04)║商胡販客日奔塞下。
T51n2092_p1012b12(12)║所謂盡天地之區已樂中國土風。因而宅者不可勝數。
T51n2092_p1012b13(08)║是以附化之民萬有餘家。門巷修整閶闔填列。
T51n2092_p1012b14(07)║青槐蔭陌綠樹垂庭。天下難得之貨。咸悉在焉。
T51n2092_p1012b15(05)║別立市於樂水南。號曰四通市。民間謂永橋市。
T51n2092_p1012b16(03)║伊洛之魚多於此賣。士庶須膾。皆詣取之。魚味甚美。
T51n2092_p1012b17(00)║京師語曰。洛鯉伊魴貴於牛羊。
T51n2092_p1012b18(04)║永橋南道東有白象獅子二坊。
T51n2092_p1012b19(09)║白象者永平二年乾羅國胡王所獻。皆施五綵屏風七寶坐。
T51n2092_p1012b20(03)║床容數人。真是異物。常養象於乘黃曹。
T51n2092_p1012b21(05)║象常壞屋敗牆。走出於外。逢樹即拔。遇牆亦倒。
T51n2092_p1012b22(03)║百姓驚怖。奔走交馳。太后遂徙象於此坊。
T51n2092_p1012b23(04)║獅子者波斯國胡王所獻也。為逆賊万侯醜奴所獲。
T51n2092_p1012b24(01)║留於寇中。永安末。醜奴破始達京師。
T51n2092_p1012b25(04)║莊帝謂侍中李或曰。朕聞虎見獅子必伏。可覓誠之。
T51n2092_p1012b26(00)║於是詔近山郡縣。捕虎以送。
T51n2092_p1012b27(06)║鞏縣山陽並送二虎一豹。帝在華林園觀之。
T51n2092_p1012b28(06)║於是虎豹見獅子。悉皆瞑目不敢仰視。園中素有一育熊。
T51n2092_p1012b29(00)║性甚馴。帝令取試之。虞人牽盲熊至。
T51n2092_p1012c01(02)║聞獅子氣驚怖跳踉。曳鎖而走。帝大笑。
T51n2092_p1012c02(03)║普泰元年廣陵王即位。詔曰。禽獸囚之則違其性。
T51n2092_p1012c03(00)║宜放還山林。獅子亦令送歸本國。
T51n2092_p1012c04(04)║送獅子胡以波斯道遠不可送達。
T51n2092_p1012c05(07)║遂在路殺獅子而返。有司糾劾罪以違旨論。廣陵王曰。
T51n2092_p1012c06(03)║豈以獅子而罪人也。遂赦之。
T51n2092_p1012c07(00)║菩提寺。西域胡人所立也。在慕義里。
T51n2092_p1012c08(03)║沙門達多發塚取[專*瓦]。得一人以進。
T51n2092_p1012c09(07)║時太后與明帝在華林都堂。以為妖異。謂黃門侍郎徐紇曰。
T51n2092_p1012c10(01)║上古以來頗有此事否。紇曰。
T51n2092_p1012c11(07)║昔魏時發塚得霍光女婿范明友。家奴說漢朝廢立。
T51n2092_p1012c12(04)║與史書相符。此不足為異也。后令紇問其姓名。
T51n2092_p1012c13(02)║死來幾年。何所飲食。死者曰。臣姓崔。名涵。
T51n2092_p1012c14(02)║字子洪。博陵安平人也。父名暢。母姓魏。
T51n2092_p1012c15(02)║家在城西阜財里。死時年十五。今滿二十七。
T51n2092_p1012c16(01)║在地十有二年。常似醉臥無所食也。時復遊行。
T51n2092_p1012c17(00)║或遇飯食。如似夢中不甚辨了。
T51n2092_p1012c18(05)║后即遣門下錄事張秀攜詣準財里。訪涵父母。果得崔暢。
T51n2092_p1012c19(00)║其妻魏氏。秀攜問暢曰。卿有兒死否。
T51n2092_p1012c20(03)║暢曰有息子涵年十五而死。秀攜曰為人所發。
T51n2092_p1013a01(02)║今日蘇活。在華林園中。主人故遣我來相問。
T51n2092_p1013a02(02)║暢聞驚怖曰。實無此兒。向者謬言。
T51n2092_p1013a03(06)║秀攜還具以實陳聞。后遣攜送涵回家。暢聞涵至門前。
T51n2092_p1013a04(00)║起火手持刀。魏氏把桃枝。謂曰。汝不須來。
T51n2092_p1013a05(01)║吾非汝父汝非吾子。急手速去。可得無殃。
T51n2092_p1013a06(01)║涵遂捨去遊於京師。常宿寺門下。
T51n2092_p1013a07(05)║汝南王賜黃衣一具。涵性畏日不敢仰視。
T51n2092_p1013a08(06)║又畏水火及刀兵之屬。常走於達路遇疲則止不徐行也。
T51n2092_p1013a09(01)║時人猶謂是鬼。洛陽太市北奉終里。
T51n2092_p1013a10(04)║里內之人多賣送死人之具及諸棺槨。涵謂曰。
T51n2092_p1013a11(03)║作柏木棺。勿以桑木為欀。人問其故。涵曰。
T51n2092_p1013a12(03)║吾在地下。見人發鬼兵。有一鬼訴稱。
T51n2092_p1013a13(06)║是柏棺應免主兵。吏曰。爾雖柏棺桑木為欀遂不免。
T51n2092_p1013a14(02)║京師聞此柏木踴貴。人疑賣棺者貨。
T51n2092_p1013a15(04)║涵發此等之言也。
T51n2092_p1013a16(00)║高陽王寺。高陽王雍之宅也。
T51n2092_p1013a17(06)║在津陽門外三里御道西。雍為爾朱榮所害也。
T51n2092_p1013a18(04)║捨宅以為寺。正光中。雍為丞相。
T51n2092_p1013a19(08)║給輿羽葆鼓吹虎賁班劍百人。貴極人臣。富兼山海。
T51n2092_p1013a20(04)║居止第宅匹於帝宮。白殿丹檻。窈窕連[一/旦]。
T51n2092_p1013a21(03)║飛簷反宇。轇轕週通。僮僕六千。妓女五百。
T51n2092_p1013a22(03)║隋珠照日。羅衣從風。自漢晉以來。
T51n2092_p1013a23(06)║諸王豪侈未之有也。出則鳴騶御道文物成行。鐃吹響發。
T51n2092_p1013a24(00)║笳聲哀轉。入則歌姬舞女擊筑吹笙。
T51n2092_p1013a25(03)║絲管迭奏。連霄盡日。其竹林魚池。侔於禁苑。
T51n2092_p1013a26(03)║芳草如積珍木連陰。雍嗜口味。厚自奉養。
T51n2092_p1013a27(03)║一日必以數萬錢為限。海陸珍羞。方丈於前。
T51n2092_p1013a28(02)║陳留侯李崇謂人曰。高陽一日敵我千日。
T51n2092_p1013a29(02)║崇為尚書令儀同三司。亦當傾天下。僮僕千人。
T51n2092_p1013b01(01)║而性多儉吝。惡衣麤食亦常無肉。止有韭菹。
T51n2092_p1013b02(00)║崇客李元佑語人云。李令公一食十八種。
T51n2092_p1013b03(01)║人問其故。元佑曰。二九一十八。聞者大笑。
T51n2092_p1013b04(01)║世人即以為譏罵。雍薨後諸妓悉令入道。
T51n2092_p1013b05(02)║或有嫁者。美人徐月華善彈箜篌。
T51n2092_p1013b06(06)║能為明妃出塞之曲歌。聞者莫不動容。永安中。
T51n2092_p1013b07(04)║與衛將軍源士康為側室。宅近青陽門。
T51n2092_p1013b08(05)║徐鼓箜篌而歌。哀聲入雲。行路聽者俄而成市。
T51n2092_p1013b09(04)║徐常語士康曰。王有二美姬。一名修容。二名豔姿。
T51n2092_p1013b10(00)║並蛾眉皓齒潔貌傾城。修容亦能。為綠水歌。
T51n2092_p1013b11(00)║豔姿善火鳳舞。並愛傾後室。寵冠諸姬。
T51n2092_p1013b12(00)║士原聞此。遂常令徐鼓綠水火鳳之曲焉。
T51n2092_p1013b13(00)║高陽宅北有中甘里。里內荀穎子文年十三。
T51n2092_p1013b14(00)║幼而聰辨。神情卓異。
T51n2092_p1013b15(08)║雖黃琬文舉無以加之。正光初。廣宗潘崇和。
T51n2092_p1013b16(07)║講服氏春秋於城東昭義里。子文攝齊北面就和受道。
T51n2092_p1013b17(03)║時趙郡李才問子文曰。荀生住在何處。子文對曰。
T51n2092_p1013b18(00)║僕住在中甘里。才曰何往。曰往城南。
T51n2092_p1013b19(01)║城南有四夷館。才以此譏之。子文對曰。
T51n2092_p1013b20(01)║國陽勝地。卿何怪也。若言川澗伊洛崢嶸。
T51n2092_p1013b21(02)║語其舊事靈臺石經。招提之美。報德景明。
T51n2092_p1013b22(03)║當世富貴。高陽廣平。四方風俗。萬國千城。
T51n2092_p1013b23(04)║若論人物有我無卿。才無以對之。崇和曰。
T51n2092_p1013b24(04)║汝穎之士利如錐。燕趙之士鈍如錘。信非虛言也。
T51n2092_p1013b25(01)║舉學皆笑焉。
T51n2092_p1013b26(00)║崇虛寺在城西。即漢之躍龍閣也。
T51n2092_p1013b27(03)║延熹九年。桓帝祠老子於躍龍。園室華蓋之座。
T51n2092_p1013b28(01)║用郊天之樂。此其地也。高祖遷京之始。
T51n2092_p1013b29(03)║以地給民。憩者多見妖怪。是以人皆去之。遂立寺焉。
T51n2092_p1013c01(00)║洛陽城南伽藍記卷第三

CBETA 中華電子佛典協會
本網站係採用 Creative Commons 姓名標示-非商業性-相同方式分享 2.5 台灣 (中華民國) 授權條款授權.