<a href="corpus_entry.php?uri=diamond-sutra-commentary-vasubandhu1.md">Text Information</a>

【經錄部類】〔般若部類〕〔釋經論部〕
【經文資訊】大正新脩大藏經 第二十五冊 No. 1511《金剛般若波羅蜜經論》
【版本記錄】CBETA 電子佛典 V1.14 (Big5) 普及版，完成日期：2009/04/23
【編輯說明】本資料庫由中華電子佛典協會（CBETA）依大正新脩大藏經所編輯
【原始資料】蕭鎮國大德提供，維習安大德提供之高麗藏 CD 經文，北美某大德提供，其他
【其他事項】本資料庫可自由免費流通，詳細內容請參閱【中華電子佛典協會版權宣告】
# Taisho Tripitaka Vol. 25, No. 1511 金剛般若波羅蜜經論
# CBETA Chinese Electronic Tripitaka V1.14 (Big5) Normalized Version, Release Date: 2009/04/23
# Distributor: Chinese Buddhist Electronic Text Association (CBETA)
# Source material obtained from: Text as provided by Mr. Hsiao Chen-Kuo, Tripitaka Koreana as provided by Mr. Christian Wittern, Text as provided by Anonymous, USA, Others
# Distributed free of charge. For details please read at The Copyright of CBETA
T25n1511_p0781b01(00)║
T25n1511_p0781b02(00)║　　No. 1511 [No. 1513; cf. Nos. 1512, 1514]
T25n1511_p0781b03(00)║金剛般若波羅蜜經論卷上
T25n1511_p0781b04(00)║
T25n1511_p0781b05(00)║　　　　天親菩薩造
T25n1511_p0781b06(00)║　　　　元魏天竺三藏菩提流支譯
T25n1511_p0781b07(00)║　法門句義及次第　　世間不解離明慧
T25n1511_p0781b08(00)║　大智通達教我等　　歸命無量功德身
T25n1511_p0781b09(00)║　應當敬彼如是尊　　頭面禮足而頂戴
T25n1511_p0781b10(00)║　以能荷佛難勝事　　攝受眾生利益故
T25n1511_p0781b11(00)║如是我聞。一時婆伽婆。
T25n1511_p0781b12(08)║在舍婆提城祇樹給孤獨園。與大比丘眾千二百五十人俱。
T25n1511_p0781b13(02)║爾時世尊。食時著衣持缽。
T25n1511_p0781b14(09)║入舍婆提大城乞食於其城中。次第乞食已。還至本處飯食訖。
T25n1511_p0781b15(02)║收衣缽洗足已。如常敷座結加趺坐。
T25n1511_p0781b16(05)║端身而住正念不動。
T25n1511_p0781b17(00)║爾時諸比丘來詣佛所。到已頂禮佛足。
T25n1511_p0781b18(02)║右繞三匝退坐一面。
T25n1511_p0781b19(00)║爾時慧命須菩提。在大眾中即從坐起。
T25n1511_p0781b20(02)║偏袒右肩右膝著地。向佛合掌恭敬而立。白佛言。
T25n1511_p0781b21(00)║希有世尊。如來應供正遍知。善護念諸菩薩。
T25n1511_p0781b22(00)║善付囑諸菩薩。
T25n1511_p0781b23(00)║論曰。善護念者。依根熟菩薩說。善付囑者。
T25n1511_p0781b24(01)║依根未熟菩薩說。云何善護念諸菩薩。
T25n1511_p0781b25(03)║云何善付囑諸菩薩。偈言。
T25n1511_p0781b26(00)║　巧護義應知　　加彼身同行
T25n1511_p0781b27(00)║　不退得未得　　是名善付囑
T25n1511_p0781b28(00)║云何加彼身同行。謂於菩薩身中與智慧力。
T25n1511_p0781b29(00)║令成就佛法故。又彼菩薩攝取眾生。
T25n1511_p0781c01(03)║與教化力。是名善護念應知。云何不退得未得。
T25n1511_p0781c02(01)║謂於得未得功德中。懼其退失付授智者。
T25n1511_p0781c03(02)║又得不退者。不捨大乘故。未得不退者。
T25n1511_p0781c04(04)║於大乘中欲令勝進故。是名善付囑。應知。
T25n1511_p0781c05(00)║經曰。世尊云何菩薩大乘中。
T25n1511_p0781c06(06)║發阿耨多羅三藐三菩提心。應云何住。云何修行。
T25n1511_p0781c07(04)║云何降伏其心。
T25n1511_p0781c08(00)║爾時佛告須菩提。善哉善哉。須菩提。
T25n1511_p0781c09(03)║如汝所說。如來善護念諸菩薩。善付囑諸菩薩。
T25n1511_p0781c10(02)║汝今諦聽當為汝說。
T25n1511_p0781c11(12)║如菩薩大乘中發阿耨多羅三藐三菩提心。應如是住。如是修行。
T25n1511_p0781c12(04)║如是降伏其心。須菩提白佛言。世尊。如是願樂欲聞。
T25n1511_p0781c13(01)║佛告須菩提。諸菩薩生如是心。
T25n1511_p0781c14(06)║所有一切眾生眾生所攝。若卵生。若胎生。若濕生。若化生。
T25n1511_p0781c15(00)║若有色若無色。若有想若無想。
T25n1511_p0781c16(05)║若非有想非無想。所有眾生界眾生所攝。
T25n1511_p0781c17(06)║我皆令入無餘涅槃而滅度之。如是滅度無量無邊眾生。
T25n1511_p0781c18(01)║實無眾生得滅度者。何以故。須菩提。
T25n1511_p0781c19(04)║若菩薩有眾生相。即非菩薩。何以故非。須菩提。
T25n1511_p0781c20(03)║若菩薩起眾生相人相壽者相。則不名菩薩。
T25n1511_p0781c21(00)║論曰。云何菩薩大乘中住。問答示現此義。
T25n1511_p0781c22(01)║偈言。
T25n1511_p0781c23(00)║　廣大第一常　　其心不顛倒
T25n1511_p0781c24(00)║　利益深心住　　此乘功德滿
T25n1511_p0781c25(00)║此偈說何等義。
T25n1511_p0781c26(11)║若菩薩有四種深利益菩提心。此是菩薩大乘住處。何以故。
T25n1511_p0781c27(05)║此深心功德滿。足是故四種深利益攝取心生。能住大乘中。
T25n1511_p0781c28(00)║何等為四種心。一廣二第一三常四不顛倒。
T25n1511_p0781c29(00)║云何廣心利益。
T25n1511_p0782a01(11)║如經諸菩薩生如是心所有一切眾生眾生所攝。
T25n1511_p0782a02(09)║乃至所有眾生界眾生所攝故。
T25n1511_p0782a03(00)║云何第一心利益。
T25n1511_p0782a04(10)║如經我皆令住無餘涅槃而滅度之故。
T25n1511_p0782a05(00)║云何常心利益。
T25n1511_p0782a06(11)║如經如是滅度無量無邊眾生實無眾生得滅度者。何以故。須菩提。
T25n1511_p0782a07(02)║若菩薩有眾生相即非菩薩故。此義云何。
T25n1511_p0782a08(03)║菩薩取一切眾生猶如我身。以此義故。
T25n1511_p0782a09(05)║菩薩自身滅度。無異眾生得滅度者。
T25n1511_p0782a10(08)║若菩薩於眾生起眾生想。不生我想者則不應得菩薩名。
T25n1511_p0782a11(03)║如是取眾生如我身。常不捨離。是名常心利益。
T25n1511_p0782a12(00)║云何不顛倒心利益。如經。何以故非。須菩提。
T25n1511_p0782a13(00)║若菩薩起眾生相人相壽者相。
T25n1511_p0782a14(05)║則不名菩薩故。此示現遠離依止身見眾生等相故。
T25n1511_p0782a15(00)║論曰。自此以下說菩薩如大乘中住修行。
T25n1511_p0782a16(00)║此事應知。
T25n1511_p0782a17(00)║經曰。復次須菩提。菩薩不住於事。行於布施。
T25n1511_p0782a18(00)║無所住行於布施。不住色布施。
T25n1511_p0782a19(05)║不住聲香味觸法布施。須菩提。菩薩應如是布施。
T25n1511_p0782a20(03)║不住於相想。何以故。若菩薩不住相布施。
T25n1511_p0782a21(04)║其福德聚不可思量。須菩提。於汝意云何。
T25n1511_p0782a22(05)║東方虛空可思量不。須菩提言。不也世尊。佛言如是。
T25n1511_p0782a23(01)║須菩提。南西北方四維上下虛空可思量不。
T25n1511_p0782a24(01)║須菩提言。不也世尊。佛言。如是如是。須菩提。
T25n1511_p0782a25(00)║菩薩無住相布施。
T25n1511_p0782a26(10)║福德聚亦復如是不可思量。
T25n1511_p0782a27(00)║佛復告須菩提。菩薩但應如是行於布施。
T25n1511_p0782a28(00)║論曰。偈言。
T25n1511_p0782a29(00)║　檀義攝於六　　資生無畏法
T25n1511_p0782b01(00)║　此中一二三　　名為修行住
T25n1511_p0782b02(00)║何故唯檀波羅蜜。名說六波羅蜜。
T25n1511_p0782b03(04)║一切波羅蜜檀波羅蜜相義示現故。
T25n1511_p0782b04(07)║一切波羅蜜檀相義者。謂資生無畏法檀波羅蜜應知。
T25n1511_p0782b05(03)║此義云何。資生者。即一檀波羅蜜體名故。
T25n1511_p0782b06(04)║無畏檀波羅蜜者有二。謂尸波羅蜜羼提波羅蜜。
T25n1511_p0782b07(02)║於已作未作惡不生怖畏故。法檀波羅蜜者有三。
T25n1511_p0782b08(00)║謂毘梨耶波羅蜜等不疲惓。
T25n1511_p0782b09(06)║善知心如實說法故此即是菩薩摩訶薩修行住。
T25n1511_p0782b10(04)║如向說三種檀攝六波羅蜜。是名菩薩摩訶薩修行住。
T25n1511_p0782b11(00)║云何菩薩不住於事行於布施。如是等偈言。
T25n1511_p0782b12(00)║　自身及報恩　　果報斯不著
T25n1511_p0782b13(00)║　護存已不施　　防求於異事
T25n1511_p0782b14(00)║不住於事者。謂不著自身。無所住者。
T25n1511_p0782b15(03)║謂不著報恩。報恩者。謂供養恭敬種種等門。
T25n1511_p0782b16(03)║如經無所住故。不住色等者。謂不著果報。
T25n1511_p0782b17(04)║何故如是不住行於布施。偈言。
T25n1511_p0782b18(09)║護存已不施防求於異事。若著自身不行布施。為護此事於身不著。
T25n1511_p0782b19(00)║若著報恩果報捨佛菩提。為異義行於布施。
T25n1511_p0782b20(00)║為防是行於事不著。
T25n1511_p0782b21(00)║自此以下說云何菩薩降伏其心。此事應知。
T25n1511_p0782b22(00)║云何降伏心。名之降伏。偈言。
T25n1511_p0782b23(00)║　調伏彼事中　　遠離取相心
T25n1511_p0782b24(00)║　及斷種種疑　　亦防生成心
T25n1511_p0782b25(00)║此文說何義。所謂不見施物受者及施者。
T25n1511_p0782b26(01)║偈言。調伏彼事中遠離取相心故。
T25n1511_p0782b27(05)║如經須菩提菩薩應如是布施不住於相想故。
T25n1511_p0782b28(00)║次說布施利益。何以故。此中有疑。
T25n1511_p0782b29(04)║若離施等相想。云何能成施福。彼人如是布施。
T25n1511_p0782c01(03)║其福轉多故。
T25n1511_p0782c02(00)║次說布施利益。如經。何以故。
T25n1511_p0782c03(06)║若菩薩不住相布施。其福德聚不可思量。須菩提。於意云何。
T25n1511_p0782c04(00)║東方虛空可思量不。須菩提言。不也世尊。
T25n1511_p0782c05(01)║如是等。何故說修行後。次顯布施利益。
T25n1511_p0782c06(03)║以得降伏心故。是以次說布施利益。此義云何。
T25n1511_p0782c07(02)║不住相想行於布施。成就義故。
T25n1511_p0782c08(00)║自此以下一切修多羅。示現斷生疑心。
T25n1511_p0782c09(02)║云何生疑。若不住於法行於布施。
T25n1511_p0782c10(06)║云何為佛菩提行於布施斷彼疑心。
T25n1511_p0782c11(00)║經曰。須菩提。於意云何。
T25n1511_p0782c12(08)║可以相成就見如來不。須菩提言。不也世尊。
T25n1511_p0782c13(08)║不可以相成就得見如來。何以故。如來所說相即非相。
T25n1511_p0782c14(00)║佛告須菩提。凡所有相皆是妄語。
T25n1511_p0782c15(04)║若見諸相非相。則非妄語。如是諸相非相。則見如來。
T25n1511_p0782c16(00)║論曰。偈言。
T25n1511_p0782c17(00)║　分別有為體　　防彼成就得
T25n1511_p0782c18(00)║　三相異體故　　離彼是如來
T25n1511_p0782c19(00)║此義云何。若分別有為體。
T25n1511_p0782c20(07)║是如來以有為相為第一。以相成就見如來。
T25n1511_p0782c21(06)║為防彼相成就得如來身。
T25n1511_p0782c22(00)║如經。不可以相成就得見如來故。何以故。
T25n1511_p0782c23(01)║如來名無為法身故。如經。何以故。
T25n1511_p0782c24(05)║如來所說相即非相。偈言。三相異體故離彼是如來。
T25n1511_p0782c25(02)║彼相成就即非相成就。何以故。三相異如來體故。
T25n1511_p0782c26(00)║如經。佛告須菩提。凡所有相皆是妄語。
T25n1511_p0782c27(02)║若見諸相非相。則非妄語。如是諸相非相。
T25n1511_p0782c28(03)║則見如來。此句顯有為虛妄故。偈言。離彼是如來。
T25n1511_p0782c29(01)║示現彼處三相無故。相非相相對故。
T25n1511_p0783a01(04)║彼處生住滅異體不可得故。此句明如來體非有為故。
T25n1511_p0783a02(00)║菩薩如是知如來為佛菩提行於布施。
T25n1511_p0783a03(02)║彼菩薩不住於法行於布施。成如是斷疑故。
T25n1511_p0783a04(00)║自此以下。尊者須菩提生疑致問。
T25n1511_p0783a05(00)║經曰。須菩提白佛言。世尊。頗有眾生。
T25n1511_p0783a06(03)║於未來世末世。得聞如是修多羅章句生實相不。
T25n1511_p0783a07(01)║佛告須菩提。莫作是說。
T25n1511_p0783a08(09)║頗有眾生於未來世末世。得聞如是修多羅章句生實相不。
T25n1511_p0783a09(03)║佛復告須菩提。有未來世末世。有菩薩摩訶薩。
T25n1511_p0783a10(02)║法欲滅時有持戒修福德智慧者。
T25n1511_p0783a11(06)║於此修多羅章句。能生信心。以此為實。
T25n1511_p0783a12(00)║佛復告須菩提。
T25n1511_p0783a13(11)║當知彼菩薩摩訶薩非於一佛二佛三四五佛所修行供養。
T25n1511_p0783a14(05)║非於一佛二佛三四五佛所而種善根。
T25n1511_p0783a15(00)║佛復告須菩提。
T25n1511_p0783a16(11)║已於無量百千萬諸佛所修行供養。無量百千萬諸佛所種諸善根。
T25n1511_p0783a17(02)║聞是修多羅。乃至一念能生淨信。須菩提。
T25n1511_p0783a18(03)║如來悉知是諸眾生。如來悉見是諸眾生。須菩提。
T25n1511_p0783a19(01)║是諸菩薩生如是無量福德聚。
T25n1511_p0783a20(06)║取如是無量福德。何以故。須菩提。
T25n1511_p0783a21(10)║是諸菩薩無復我相眾生相人相壽者相。須菩提。
T25n1511_p0783a22(08)║是諸菩薩無法相亦非無法相。無相亦非無相。何以故。須菩提。
T25n1511_p0783a23(01)║是諸菩薩若取法相。則為著我人眾生壽者。
T25n1511_p0783a24(01)║須菩提。若是菩薩有法相。
T25n1511_p0783a25(08)║即著我相人相眾生相壽者相。何以故。須菩提。不應取法。
T25n1511_p0783a26(03)║非不取法。以是義故。如來常說筏喻法門。
T25n1511_p0783a27(03)║是法應捨。非捨法故。
T25n1511_p0783a28(00)║論曰。此義云何。
T25n1511_p0783a29(11)║向依波羅蜜說不住行於布施。說因深義。向依如來非有為體。說果深義。
T25n1511_p0783b01(00)║若爾未來惡世人不生信心。云何不空說。
T25n1511_p0783b02(01)║為斷彼疑。佛答此義。
T25n1511_p0783b03(00)║如經。佛告須菩提。莫作是說。乃至非捨法故。
T25n1511_p0783b04(00)║此義云何。偈言。
T25n1511_p0783b05(00)║　說因果深義　　於彼惡世時
T25n1511_p0783b06(00)║　不空以有實　　菩薩三德備
T25n1511_p0783b07(00)║此義云何。彼惡世時。
T25n1511_p0783b08(09)║菩薩具足持戒功德智慧故。能生信心。以此義故名不空說。又偈言。
T25n1511_p0783b09(00)║　修戒於過去　　及種諸善根
T25n1511_p0783b10(00)║　戒具於諸佛　　亦說功德滿
T25n1511_p0783b11(00)║如經。佛復告須菩提。
T25n1511_p0783b12(09)║當知彼菩薩摩訶薩非於一佛二佛三四五佛所修行供養。
T25n1511_p0783b13(03)║非於一佛二佛三四五佛所而種善根。
T25n1511_p0783b14(00)║佛告須菩提。
T25n1511_p0783b15(12)║已於無量百千萬諸佛所修行供養。無量百千萬諸佛所種諸善根故。
T25n1511_p0783b16(02)║此經文明於過去諸佛具足持戒供養彼佛。
T25n1511_p0783b17(02)║亦種諸善根。如是次第。彼持戒具足。功德具足故。
T25n1511_p0783b18(00)║又偈言。
T25n1511_p0783b19(00)║　彼壽者及法　　遠離於取相
T25n1511_p0783b20(00)║　亦說知彼相　　依八八義別
T25n1511_p0783b21(00)║此義云何。復說般若義不斷故。說何等義。
T25n1511_p0783b22(01)║明彼菩薩離於壽者相離於法相故。
T25n1511_p0783b23(04)║以對彼相故說此義。偈言。依八八義別故。此復云何。
T25n1511_p0783b24(01)║依四種壽者相。有四種義故。
T25n1511_p0783b25(07)║依四種法相有四種義故。是故依八相有八種義差別故。
T25n1511_p0783b26(02)║此義復云何。偈言。
T25n1511_p0783b27(00)║　差別相續體　　不斷至命住
T25n1511_p0783b28(00)║　復趣於異道　　是我相四種
T25n1511_p0783b29(00)║此義云何。明壽者相義故。何者是四種。
T25n1511_p0783c01(02)║一者我相。二者眾生相。三者命相。四者壽者相。
T25n1511_p0783c02(01)║我相者見五陰差別。一一陰是我。
T25n1511_p0783c03(05)║如是妄取是名我相。眾生相者。見身相續不斷。
T25n1511_p0783c04(04)║是名眾生相。命相者。一報命根不斷住故。是名命相。
T25n1511_p0783c05(01)║壽者相者。命根斷滅復生六道。是名壽者相。
T25n1511_p0783c06(01)║如經。何以故。須菩提。
T25n1511_p0783c07(10)║是諸菩薩無復我相眾生相人相壽者相故。云何及法。偈言。
T25n1511_p0783c08(00)║　一切空無物　　實有不可說
T25n1511_p0783c09(00)║　依言辭而說　　是法相四種
T25n1511_p0783c10(00)║何者是四種。一者法相。二者非法相。三者相。
T25n1511_p0783c11(00)║四者非相。此義云何。有可取能取一切法。
T25n1511_p0783c12(01)║無故言無法相。以無物故。彼法無我空實有故。
T25n1511_p0783c13(00)║言亦非無法相。彼空無物。
T25n1511_p0783c14(07)║而此不可說有無故言無相。依言辭而說故。言亦非無相。
T25n1511_p0783c15(02)║何以故。以於無言處依言相說。
T25n1511_p0783c16(07)║是故依八種差別義。離八種相。所謂離人相離法相。
T25n1511_p0783c17(04)║是故說有智慧。
T25n1511_p0783c18(00)║如經。須菩提。是諸菩薩無法相。亦非無法相。
T25n1511_p0783c19(00)║無相亦非無相故。有智慧便足。
T25n1511_p0783c20(05)║何故復說持戒功德。為示現生實相差別義故。云何示現。
T25n1511_p0783c21(00)║偈言。
T25n1511_p0783c22(00)║　彼人依信心　　恭敬生實相
T25n1511_p0783c23(00)║　聞聲不正取　　正說如是取
T25n1511_p0783c24(00)║此義云何。彼人有持戒功德。
T25n1511_p0783c25(06)║依信心恭敬能生實相。是以說彼義故。
T25n1511_p0783c26(08)║次言聞說如是修多羅章句乃至一念生淨信者。
T25n1511_p0783c27(06)║是故不但說般若。又有智慧者。不如聲取義。
T25n1511_p0783c28(06)║隨順第一義智正說如是取。能生實相。是以說此義故。
T25n1511_p0783c29(02)║次言須菩提不應取法非不取法。不應取法者。
T25n1511_p0784a01(01)║不應如聲取法。非不取法者。
T25n1511_p0784a02(07)║隨順第一義智正說如是取。
T25n1511_p0784a03(13)║彼菩薩聞說如是修多羅章句生實相故。又經復言。須菩提。
T25n1511_p0784a04(07)║如來悉知是諸眾生。如來悉見是諸眾生。如是等。此明何義。
T25n1511_p0784a05(01)║偈言。
T25n1511_p0784a06(00)║　佛非見果知　　願智力現見
T25n1511_p0784a07(00)║　求供養恭敬　　彼人不能說
T25n1511_p0784a08(00)║此義云何。彼持戒等人。
T25n1511_p0784a09(08)║諸佛如來非見果比知。云何知。偈言。願智力現見故。
T25n1511_p0784a10(05)║如來悉知是諸眾生便足。何故復說。如來悉見是諸眾生。
T25n1511_p0784a11(00)║若不說如來悉見是諸眾生。
T25n1511_p0784a12(06)║或謂如來以比智知。恐生如是心故。
T25n1511_p0784a13(09)║若爾但言如來悉見是諸眾生便足。何故復說如來悉知是諸眾生。
T25n1511_p0784a14(00)║若不說如來悉知是諸眾生。
T25n1511_p0784a15(06)║或謂如來以肉眼等見。為防是故。何故如是說。以有二語故。
T25n1511_p0784a16(00)║又何故如來如是說。偈言。
T25n1511_p0784a17(07)║求供養恭敬彼人不能說故。此義云何。若有人欲得供養恭敬。
T25n1511_p0784a18(00)║自歎有持戒等功德。彼人則不能說。
T25n1511_p0784a19(03)║是人自知故。諸佛如來善知彼何等人有何等行。
T25n1511_p0784a20(01)║是故彼人不能自說。
T25n1511_p0784a21(00)║又是諸菩薩生如是無量福德聚。
T25n1511_p0784a22(04)║取如是無量福德者。此義云何。生者能生因故。
T25n1511_p0784a23(03)║取者熏修自體果義故。又何以故。須菩提。
T25n1511_p0784a24(04)║是諸菩薩若取法相。則為著我人眾生壽者。此義云何。
T25n1511_p0784a25(00)║但有無明使無現行麤煩惱。示無我見故。
T25n1511_p0784a26(01)║又經言。以是義故。如來常說[木*伐]喻法門。
T25n1511_p0784a27(03)║是法應捨非捨法者。有何次第。偈言。
T25n1511_p0784a28(00)║　彼不住隨順　　於法中證智
T25n1511_p0784a29(00)║　如人捨船[木*伐]　　法中義亦然
T25n1511_p0784b01(00)║此義云何。示修多羅等法中證智不住故。
T25n1511_p0784b02(01)║以得證智捨法故。如到彼岸捨[木*伐]故。隨順者。
T25n1511_p0784b03(01)║隨順彼證智法。彼法應取。
T25n1511_p0784b04(08)║如人未到彼岸取[木*伐]故。
T25n1511_p0784b05(00)║自此以下。說何等義。為遮異疑故。云何異疑。
T25n1511_p0784b06(00)║向說不可以相成就得見如來。何以故。
T25n1511_p0784b07(02)║如來非有為相得名故。若如是云何釋迦牟尼佛。
T25n1511_p0784b08(00)║得阿耨多羅三藐三菩提。說名為佛。
T25n1511_p0784b09(03)║云何說法。是名異疑。為斷此疑。云何斷疑。
T25n1511_p0784b10(00)║經曰。復次佛告慧命須菩提。須菩提。
T25n1511_p0784b11(03)║於意云何。如來得阿耨多羅三藐三菩提耶。
T25n1511_p0784b12(03)║如來有所說法耶。須菩提言。如我解佛所說義。
T25n1511_p0784b13(02)║無有定法如來得阿耨多羅三藐三菩提。
T25n1511_p0784b14(03)║亦無有定法如來可說。何以故。如來所說法。
T25n1511_p0784b15(03)║皆不可取不可說。非法非非法。何以故。
T25n1511_p0784b16(05)║一切聖人皆以無為法得名。
T25n1511_p0784b17(00)║論曰。以是義故。釋迦牟尼佛。
T25n1511_p0784b18(05)║非佛亦非說法。此義云何。偈言。
T25n1511_p0784b19(00)║　應化非真佛　　亦非說法者
T25n1511_p0784b20(00)║　說法不二取　　無說離言相
T25n1511_p0784b21(00)║此義云何。佛有三種。一者法身佛。二者報佛。
T25n1511_p0784b22(00)║三者化佛。又釋迦牟尼名為佛者。此是化佛。
T25n1511_p0784b23(00)║此佛不證阿耨多羅三藐三菩提。亦不說法。
T25n1511_p0784b24(00)║
T25n1511_p0784b25(17)║如經無有定法如來得阿耨多羅三藐三菩提。亦無有定法如來可說。若爾何故經言。
T25n1511_p0784b26(01)║何以故。如來所說法皆不可取不可說。如是等。
T25n1511_p0784b27(00)║有人謗言。如來一向不說法。為遮此故。偈言。
T25n1511_p0784b28(00)║應化非真佛亦非說法者故。
T25n1511_p0784b29(06)║說法不二取無說離言相者。聽者不取法不取非法故。
T25n1511_p0784c01(02)║說者亦不二說法非法故。何以故。
T25n1511_p0784c02(06)║彼法非法非非法。依何義說。依真如義說。非法者。
T25n1511_p0784c03(03)║一切法無體相故。非非法者。彼真如無我相實有故。
T25n1511_p0784c04(00)║何故唯言說不言證。有言說者。即成證義故。
T25n1511_p0784c05(00)║若不證者。則不能說。如經。何以故。
T25n1511_p0784c06(04)║一切聖人皆以無為法得名。此句明何義。
T25n1511_p0784c07(05)║彼法是說因故。何以故。一切聖人依真如法清淨得名。
T25n1511_p0784c08(01)║以無為法得名故。以此義故。
T25n1511_p0784c09(07)║彼聖人說彼無為法。復以何義。如彼聖人所證法。不可如是說。
T25n1511_p0784c10(00)║何況如是取。何以故。彼法遠離言語相。
T25n1511_p0784c11(02)║非可說事故。何故不但言佛。乃說一切聖人。
T25n1511_p0784c12(02)║以一切聖人依真如清淨得名故。
T25n1511_p0784c13(06)║如是具足清淨如分清淨故。
T25n1511_p0784c14(00)║經曰。須菩提。於意云何。
T25n1511_p0784c15(08)║若滿三千大千世界七寶。以用布施。須菩提。於意云何。
T25n1511_p0784c16(04)║是善男子善女人所得福德。寧為多不。須菩提言。
T25n1511_p0784c17(02)║甚多婆伽婆。甚多修伽陀。
T25n1511_p0784c18(09)║彼善男子善女人得福甚多。何以故。世尊。是福德聚即非福德聚。
T25n1511_p0784c19(01)║是故如來說福德聚福德聚。
T25n1511_p0784c20(00)║佛言。須菩提。若善男子善女人。
T25n1511_p0784c21(05)║以滿三千大千世界七寶。持用布施。
T25n1511_p0784c22(08)║若復於此經中受持乃至四句偈等。為他人說。
T25n1511_p0784c23(07)║其福勝彼無量不可數。何以故。須菩提。
T25n1511_p0784c24(09)║一切諸佛阿耨多羅三藐三菩提法。皆從此經出。
T25n1511_p0784c25(07)║一切諸佛如來皆從此經生。須菩提。所謂佛法。
T25n1511_p0784c26(06)║佛法者即非佛法。是名佛法。
T25n1511_p0784c27(00)║論曰。此說勝福德譬喻校量。示現何義。
T25n1511_p0784c28(02)║法雖不可取不可說。而不空故。偈言。
T25n1511_p0784c29(00)║　受持法及說　　不空於福德
T25n1511_p0785a01(00)║　福不趣菩提　　二能趣菩提
T25n1511_p0785a02(00)║何故說言。世尊是福德聚即非福德聚者。
T25n1511_p0785a03(01)║偈言。福不趣菩提二能趣菩提故。此義云何。
T25n1511_p0785a04(01)║彼福德不趣大菩提。二能趣大菩提故。
T25n1511_p0785a05(03)║何者為二。
T25n1511_p0785a06(00)║一者受持。二者演說。
T25n1511_p0785a07(09)║如經受持乃至四句偈等。為他人說故。何故名福德聚。聚義有二種。
T25n1511_p0785a08(00)║一者積聚義。二者進趣義。
T25n1511_p0785a09(07)║如人擔重說名為聚。如是彼福德聚以有積聚義故。說名為聚。
T25n1511_p0785a10(00)║於菩提不能進趣故。名為非福德聚。
T25n1511_p0785a11(03)║此二能趣大菩提。是故於彼福德中此福為勝。
T25n1511_p0785a12(02)║云何此二能得大菩提。如經何以故。
T25n1511_p0785a13(05)║須菩提一切諸佛阿耨多羅三藐三菩提法皆從此經出。
T25n1511_p0785a14(00)║一切諸佛如來皆從此經生故。
T25n1511_p0785a15(05)║云何說一切諸佛菩提法皆從此經出。
T25n1511_p0785a16(07)║云何說一切諸佛如來皆從此經生。偈言。
T25n1511_p0785a17(00)║　於實名了因　　亦為餘生因
T25n1511_p0785a18(00)║　唯獨諸佛法　　福成第一體
T25n1511_p0785a19(00)║此義云何。菩提者名為法身。彼體實無為。
T25n1511_p0785a20(01)║是故於彼法身。此二能作了因。不能作生因。
T25n1511_p0785a21(01)║餘者受報相好莊嚴佛化身相好佛。
T25n1511_p0785a22(04)║於此為生因。以能作菩提因。是故名因。
T25n1511_p0785a23(06)║顯彼福德中此福勝故。如經。何以故。
T25n1511_p0785a24(08)║須菩提乃至皆從此經生故。云何成此義。偈言。
T25n1511_p0785a25(07)║唯獨諸佛法福成第一體故。
T25n1511_p0785a26(00)║須菩提所謂佛法佛法者即非佛法者。
T25n1511_p0785a27(02)║彼諸佛法餘人不得。是故彼佛法名為佛法。
T25n1511_p0785a28(02)║是故言唯獨諸佛法。第一不共義。
T25n1511_p0785a29(06)║以能作第一法因。是故彼福德中。此福為勝。
T25n1511_p0785b01(06)║如是成福德多故。
T25n1511_p0785b02(00)║經曰。須菩提。於意云何。須陀洹能作是念。
T25n1511_p0785b03(01)║我得須陀洹果不。須菩提言。不也世尊。何以故。
T25n1511_p0785b04(00)║實無有法名須陀洹。不入色聲香味觸法。
T25n1511_p0785b05(01)║是名須陀洹。佛言。須菩提。於意云何。
T25n1511_p0785b06(04)║斯陀含能作是念。我得斯陀含果不。須菩提言。
T25n1511_p0785b07(03)║不也世尊。何以故。實無有法名斯陀含。是名斯陀含。
T25n1511_p0785b08(00)║須菩提。於意云何。阿那含能作是念。
T25n1511_p0785b09(03)║我得阿那含果不。須菩提言。不也世尊。何以故。
T25n1511_p0785b10(02)║實無有法名阿那含是名阿那含。須菩提。
T25n1511_p0785b11(03)║於意云何。阿羅漢能作是念。我得阿羅漢不。
T25n1511_p0785b12(03)║須菩提言。不也世尊。何以故。實無有法名阿羅漢。
T25n1511_p0785b13(01)║世尊。若阿羅漢作是念。我得阿羅漢。
T25n1511_p0785b14(04)║即為著我人眾生壽者。世尊。
T25n1511_p0785b15(10)║佛說我得無諍三昧最為第一。世尊。說我是離欲阿羅漢。世尊。
T25n1511_p0785b16(03)║我不作是念。我是離欲阿羅漢。世尊。我若作是念。
T25n1511_p0785b17(01)║我得阿羅漢。世尊。則不說我無諍行第一。
T25n1511_p0785b18(02)║以須菩提實無所行。而名須菩提無諍無諍行。
T25n1511_p0785b19(00)║論曰。向說聖人無為法得名。以是義故。
T25n1511_p0785b20(02)║彼法不可取不可說。若須陀洹等聖人取自果。
T25n1511_p0785b21(01)║云何言彼法不可取。
T25n1511_p0785b22(10)║既如證如說云何成不可說。自下經文為斷此疑。
T25n1511_p0785b23(08)║成彼法不可取不可說故。偈言。
T25n1511_p0785b24(00)║　不可取及說　　自果不取故
T25n1511_p0785b25(00)║　依彼善吉者　　說離二種障
T25n1511_p0785b26(00)║此義云何。以聖人無為法得名。
T25n1511_p0785b27(05)║是故不取一法。不取者不取六塵境界。以是義故。
T25n1511_p0785b28(03)║名不取逆流者。如經不入色聲香味觸法。
T25n1511_p0785b29(04)║是名須陀洹故。乃至阿羅漢不取一法。以是義故。
T25n1511_p0785c01(02)║名為羅漢。然聖人非不取無為法。以取自果故。
T25n1511_p0785c02(00)║若聖人起如是心我能得果。即為著我等者。
T25n1511_p0785c03(00)║此義云何。以有使煩惱非行煩惱。何以故。
T25n1511_p0785c04(01)║彼於證時離取我等煩惱。
T25n1511_p0785c05(08)║是故無如是心我能得果。何故尊者須菩提。自歎身得受記。
T25n1511_p0785c06(02)║以自身證果。為於彼義中生信心故。
T25n1511_p0785c07(05)║何故唯說無諍行。為明勝功德故。為生深信故。
T25n1511_p0785c08(04)║何故言以須菩提實無所行。
T25n1511_p0785c09(10)║而名須菩提無諍無諍行者。偈言依彼善吉者說離二種障故。
T25n1511_p0785c10(03)║二種障者。一者煩惱障。二者三昧障。
T25n1511_p0785c11(05)║離彼二障故言無所行。以是義故。
T25n1511_p0785c12(09)║說名二種諍離彼二種障故。名為無諍無諍行。
T25n1511_p0785c13(00)║經曰。佛告須菩提。於意云何。
T25n1511_p0785c14(06)║如來昔在然燈佛所。得阿耨多羅三藐三菩提法不。
T25n1511_p0785c15(03)║須菩提言。不也世尊。如來在然燈佛所。
T25n1511_p0785c16(05)║於法實無所得阿耨多羅三藐三菩提。
T25n1511_p0785c17(00)║論曰。復有疑釋迦如來昔在然燈佛所受法。
T25n1511_p0785c18(00)║彼佛為此佛說法。
T25n1511_p0785c19(10)║若如是云何彼法不可說不可取。為斷此疑。說彼佛所無法可取。
T25n1511_p0785c20(02)║如經不也世尊如來在然燈佛所。
T25n1511_p0785c21(06)║於法實無所得阿耨多羅三藐三菩提故。何故如是說。偈言。
T25n1511_p0785c22(00)║　佛於然燈語　　不取理實智
T25n1511_p0785c23(00)║　以是真實義　　成彼無取說
T25n1511_p0785c24(00)║此義云何。釋迦如來於然燈佛所。
T25n1511_p0785c25(04)║言語所說不取證法故。以是義故。
T25n1511_p0785c26(08)║顯彼證智不可說不可取。偈言以是真實義成彼無取說故。
T25n1511_p0785c27(00)║又若聖人無為法得名。是法不可取不可說。
T25n1511_p0785c28(00)║云何諸菩薩取莊嚴淨佛國土。
T25n1511_p0785c29(05)║云何受樂報佛取自法王身。
T25n1511_p0786a01(11)║云何餘世間復取彼是法王身。自下經文為斷此疑。
T25n1511_p0786a02(00)║經曰。佛告須菩提。若菩薩作是言。
T25n1511_p0786a03(04)║我莊嚴佛國土。彼菩薩不實語。何以故。須菩提。
T25n1511_p0786a04(03)║如來所說莊嚴佛土者。則非莊嚴是名莊嚴佛土。
T25n1511_p0786a05(01)║是故須菩提。諸菩薩摩訶薩。應如是生清淨心。
T25n1511_p0786a06(00)║而無所住。不住色生心。
T25n1511_p0786a07(08)║不住聲香味觸法生心。應無所住而生其心。
T25n1511_p0786a08(00)║須菩提。譬如有人身如須彌山王。須菩提。
T25n1511_p0786a09(01)║於意云何。是身為大不。須菩提言。甚大世尊。
T25n1511_p0786a10(01)║何以故。佛說非身是名大身。
T25n1511_p0786a11(07)║彼身非身是名大身。
T25n1511_p0786a12(00)║論曰。此義如是應知。云何知。偈言。
T25n1511_p0786a13(00)║　智習唯識通　　如是取淨土
T25n1511_p0786a14(00)║　非形第一體　　非嚴莊嚴意
T25n1511_p0786a15(00)║此義云何。諸佛無有莊嚴國土事。
T25n1511_p0786a16(04)║唯諸佛如來真實智慧習識通達。是故彼土不可取。
T25n1511_p0786a17(01)║若人取彼國土形相。作是言我成就清淨佛土。
T25n1511_p0786a18(00)║彼不實說。
T25n1511_p0786a19(00)║如經。何以故。須菩提如來所說莊嚴佛土者。
T25n1511_p0786a20(00)║則非莊嚴是名莊嚴佛土故。何故如是說。
T25n1511_p0786a21(01)║偈言非形第一體非嚴莊嚴意故。莊嚴有二種。
T25n1511_p0786a22(00)║一者形相二者第一義相。是故說非嚴莊嚴。
T25n1511_p0786a23(00)║又非莊嚴佛土者。無有形相故非莊嚴。
T25n1511_p0786a24(02)║如是無莊嚴即是第一莊嚴。何以故。
T25n1511_p0786a25(05)║以一切功德成就莊嚴故。若人分別佛國土。是有為形相。
T25n1511_p0786a26(00)║而言我成就清淨佛國土。
T25n1511_p0786a27(07)║彼菩薩住於色等境界中生如是心。為遮此故。
T25n1511_p0786a28(06)║如經是故須菩提。諸菩薩摩訶薩。
T25n1511_p0786a29(10)║應如是生清淨心而無所住。不住色生心。不住聲香味觸法生心。
T25n1511_p0786b01(02)║應無所住而生其心故。
T25n1511_p0786b02(10)║前言云何受樂報佛取自法王身。云何餘世間復取彼是法王身。
T25n1511_p0786b03(02)║為除此疑。
T25n1511_p0786b04(15)║說受樂報佛體同彼須彌山王鏡像義故。此義云何偈言。
T25n1511_p0786b05(00)║　如山王無取　　受報亦復然
T25n1511_p0786b06(00)║　遠離於諸漏　　及有為法故
T25n1511_p0786b07(00)║此義云何。如須彌山王勢力高遠故。名為大。
T25n1511_p0786b08(00)║而不取彼山王體我是山王。以無分別故。
T25n1511_p0786b09(01)║受樂報佛亦如是。以得無上法王體故名為大。
T25n1511_p0786b10(00)║而不取彼法王體我是法王。以無分別故。
T25n1511_p0786b11(01)║何故無分別。以無分別故。
T25n1511_p0786b12(00)║如經何以故。佛說非身是名大身。
T25n1511_p0786b13(04)║彼身非身是名大身故。何故如是說。
T25n1511_p0786b14(07)║偈言遠離於諸漏及有為法故。彼受樂報佛體離於諸漏。
T25n1511_p0786b15(02)║若如是即無有物。若如是即名有物。
T25n1511_p0786b16(05)║以唯有清淨身故。以遠離有為法故。以是義故。
T25n1511_p0786b17(04)║實有我體以不依他緣住故。
T25n1511_p0786b18(00)║金剛般若波羅蜜經論卷上
CBETA 中華電子佛典協會
