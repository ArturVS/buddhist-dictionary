阿毘達磨俱舍論實義疏  卷第  二
尊者安惠造

[0326a07]  論如有頌言。

諸佛出現樂　　演說正法樂  
僧眾和合樂　　同修勇進樂

[0326a10]  論說。北俱盧洲衣重一兩。四天王眾天衣重  半兩。三十三天衣重一銖。夜摩天衣重半銖。  覩史多天衣重一銖中四分之一。樂變化天
衣重一銖八分之一。他化自在天衣重一銖  中十六分之一。已上。

[0326a15]  色界天衣不可稱。彼界若有重何言不可稱。  色界諸天隨其身量所著衣服如光皎淨故不  可言。表色相今次當說。頌曰。

亂心無心等　　隨流淨不淨  
大種所造性　　由此說無表

[0326a20]  六失惣說頌云。

初闕相續及假是　　無心隨流表相雜  
重置等言不簡別　　故此說中有六失

[0326a23]  (此是眼耳鼻舌身意也說諸心)  。

[0326a24]  六失中自異意故。說頌云。

作等餘心等　　及無心有記  
無對所造性　　是名無表色

[0326a27]  云地與地界有何差別。論頌曰。

地謂顯形色　　隨世想立名  
水火亦復然　　風即界亦爾

[0326b01]  論故義品中作如說。

趣求諸欲人　　常起於希望  
諸欲若不遂　　惱壞如箭中  (說六識)

[0326b04]  當說論頌曰。

受領納隨觸　　想取像為體  
四餘名行蘊　　如是受等三  
及無表無為　　名法處法界

[0326b08]  三蘊七事。如有頌云。

三蘊與無表　　及三種無為  
此法處所攝　　法界亦如是

[0326b11]  頌曰。

識為各了別　　此即名意處  
及七界應知　　六識轉為意

[0326b14]  頌曰。

惣攝一切法　　由一蘊處界  
攝自性非餘　　以離他性故

* * *

【經文資訊】大正藏第 29 冊 No. 1561 俱舍論實義疏  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，日本 SAT 組織提供，北美某大德提供，CBETA 自行掃瞄辨識  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
