大沙門百一羯磨法一卷
(白羯磨二十四、白二羯磨四十七、白四羯磨三十，因羯磨不限百一，以類相從不出百一，羯磨之法要須曲盡乃成  羯磨，今粗略法用可知耳)  捨界羯磨

[0489a07]  「大德僧聽！僧本結內界，一住處一說戒故。若  僧時到僧忍聽，僧一住處一說戒中捨本界。  如是白。」

[0489a10]  「大德僧聽！僧本結內界，一住處一說戒故。今  僧一住處一說戒中捨本界。誰諸長老忍是  一住處一說戒中捨本界，是諸長老默然；誰
不忍便說。」

[0489a14]  「僧一住處一說戒中捨本界竟，僧忍默然故，  是事如是持。」

結內界羯磨  (四處即是內界，以故不除。此處內難失衣之罪，是以後結衣中應除)

[0489a17]  「大德僧聽！是某甲比丘說四方界相，此相內  界、彼相外界。若僧時到僧忍聽，僧一住處一  說戒故結內界。如是白。」

[0489a20]  「大德僧聽！是某甲比丘說四方界相，此相內  界、彼相外界。僧一住處一說戒故結內界。誰  長老忍一住處一說戒故結內界，是諸長老
默然；誰不忍便說。」

[0489a24]  「僧一住處一說戒故結內界竟，僧忍默然故，  是事如是持。」

結外界羯磨  (結界法先應規度內界相，內界相中規度外界相，先結外界後結內界，所以外界在內者，  或有住處不須外界)

[0489a28]  「大德僧聽！是某甲比丘說四方界相，僧結內  界。是中爾許地僧結作外界受戒處。若僧時  到僧忍聽，僧爾許地結作外界受戒處。如是  白。」

[0489b03]  「大德僧聽！是某甲比丘說四方界相，僧結內  界。是中爾許地僧結作外界受戒處。誰長  老忍是內界中爾許地結作外界受戒處，是
諸長老默然；誰不忍便說。」

[0489b07]  「僧是內界中爾許地結作外界受戒處竟，僧  忍默然故，是事如是持。」

結不失衣羯磨

[0489b10]  「大德僧聽！一住處一說戒結內界。是中除聚  落及界，除阿練若處及屋，餘殘一住處一說  戒作不失衣法。若僧時到僧忍聽，僧一住處
一說戒作不失衣法。如是白。」

[0489b14]  「大德僧聽！一住處一說戒結內界。是中除聚  落及界，除阿練若處及屋，餘殘一住處一說  戒作不失衣法。誰長老忍是一住處一說戒
作不失衣法，是誰長老忍默然故；誰不忍便  說。」「僧聽是一住處一說戒作不失衣法竟，僧  忍默然故，是事如是持。」

[0489b20]  僧中羯磨十四人監事  (能作法人、能分僧臥具人、能敷僧臥具人、能分僧餅人、能處分
差請人、處分沙彌人、能分僧粥人、能處分守園人、能分僧衣人、能分雨衣人、主分藥人、晝夜掌僧物人、掌僧麁物人、  常守住處人)

[0489b23]  「大德僧聽！某甲比丘能作僧淨法人。若僧時  到僧忍聽，僧某甲比丘作僧淨法人。如是白。」

[0489b25]  「大德僧聽！某甲比丘能作僧淨法人。僧某甲  比丘作僧淨法人。誰長老忍某甲比丘作僧  淨法人默然；誰不忍，是長老便說。」

[0489b28]  「僧某甲比丘作僧淨法人竟，僧忍默然故，是  事如是持。」

[0489c01]  「大德僧聽！某甲比丘能作分僧臥具人。若僧  時到僧忍聽，僧某甲比丘作僧分臥具人。如  是白。」

[0489c04]  「大德僧聽！某甲比丘能作分僧臥具人。誰長  老忍某甲比丘作分僧臥具人默然；誰不忍，  是長老便說。」

[0489c07]  「僧某甲比丘作分僧臥具人竟，僧忍默然故，  是事如是持。」  (十四略一人，其餘法用可知)

僧伽婆尸沙懺悔法

[0489c10]  佛在舍衛國。長老迦留陀比丘故出精，得僧  伽婆尸沙罪，一罪覆藏。是長老語諸比丘：  「諸長老！我故出精得僧伽婆尸沙罪，一罪覆
藏。我當云何？」諸比丘不知如何，以是白佛。佛  語諸比丘：「汝曹與迦留陀比丘故出精犯得僧  伽婆尸沙罪，一罪覆藏故，如覆藏時與波利  婆沙
(隨時下意作眾事)  。更有比丘得如是罪，亦應與波  利婆沙。」諸比丘言：「大德！云何應與？」佛言：「一  心會僧中，是迦留陀比丘應偏袒右肩脫革
屣入僧中，頭面禮諸比丘足，胡跪合掌應言：  『諸長老一心念！我迦留陀比丘故出精得僧  伽婆尸沙罪，一罪覆藏。除是罪故，僧中如覆
藏日乞波利婆沙。僧！我迦留陀比丘故出精  得僧伽婆尸沙罪，一罪覆藏。除是罪故，如  覆藏日與波利婆沙。憐愍故。』如是第二、第三  說訖。」

波利婆沙羯磨

[0489c27]  「是中一比丘，應僧中如是唱：『大德僧聽！是迦  留陀比丘故出精得僧伽婆尸沙罪，一罪覆  藏。除是罪故，僧中如覆藏日乞波利婆沙。是
言：「僧！我迦留陀比丘故出精得僧伽婆尸沙  罪，一罪覆藏。除是罪故，如覆藏日與波利婆  沙。憐愍故。」若僧時到僧忍聽，僧迦留陀比丘
故出精得僧伽婆尸沙罪，一罪覆藏。除是  罪故，如覆藏日與波利婆尸沙。如是白。』

[0490a07]  「『大德僧聽！是迦留陀比丘故出精得僧伽婆  尸沙罪，一罪覆藏。除是罪故，今僧中如覆藏  日與波利婆沙。誰諸長老忍迦留陀比丘故
出精得僧伽婆尸沙罪，一罪覆藏，除是罪  故，今僧中如覆藏日與波利婆沙，是諸長老  默然；誰不忍便說。』第二、第三說。

[0490a13]  「『僧！迦留陀比丘故出精得僧伽婆尸沙罪，一  罪覆藏，如覆藏日與波利婆沙竟。僧忍默然  故，是事如是持。』」
(波利婆沙中應具說三羯磨，相承之法如下)

摩那埵應乞

[0490a17]  「一心會僧中，迦留陀比丘應偏袒右肩脫革  屣入僧中，頭面禮諸比丘足，胡跪合掌應言：  『諸長老一心念！我迦留陀比丘先故出精得
僧伽婆尸沙罪，一罪覆藏。僧中乞波利婆  沙，僧與波利婆沙行竟。除是罪故，僧中乞六  夜摩那埵。僧！我迦留陀比丘先故出精得僧
伽婆尸沙罪，一罪覆藏。除是罪故，與六夜摩  那埵。憐愍故。』如是第二、第三乞。」

波利婆沙磨那埵羯磨

[0490a26]  「是中一比丘應僧中唱：『大德僧聽！是迦留陀  比丘先故出精得僧伽婆尸沙罪，一罪覆藏。  僧中乞波利婆沙，僧與波利婆沙行竟。除是
罪故，僧中乞六夜摩那埵。是言：「僧！我迦留陀  比丘先故出精得僧伽婆尸沙罪，一罪覆藏。  除是罪故，與六夜摩那埵。憐愍故。」若僧時到
僧忍聽，僧迦留陀比丘先故出精得僧伽婆  尸沙罪，一罪覆藏。除是罪故，當與六夜摩那  埵。如是白。』

[0490b06]  「『大德僧聽！是迦留陀比丘先故出精得僧伽  婆尸沙罪，一罪覆藏。僧中乞波利婆沙，僧與  波利婆沙行竟。除是罪故，今僧中乞六夜摩
那埵。誰諸長老忍迦留陀比丘先故出精得  僧伽婆尸沙罪，一罪覆藏，除是罪故，今僧中  六夜摩那埵，是諸長老默然；誰不忍便說。』如  是第二第三說。

[0490b13]  「『僧與迦留陀比丘先故出精得僧伽婆尸沙  罪，一罪覆藏，六夜磨那埵竟。僧忍默然故，  是事如是持。』

[0490b16]  「一心會僧中，迦留陀比丘應偏袒右肩脫革  屣入僧中，頭面禮諸比丘足，胡跪合掌應言：  『諸長老一心念！我迦留陀比丘先故出精得
僧伽婆尸沙罪，一罪覆藏。僧中乞波利婆沙  摩那埵，僧與波利婆沙摩那埵行竟。除是罪  故，僧中乞出罪。僧！我迦留陀比丘先故出精
得僧伽婆尸沙罪，一罪覆藏。除是罪故，與出  罪。憐愍故。』如是三說。」

波利婆沙出罪羯磨

[0490b25]  「是中一比丘應僧中唱：『大德僧聽！是迦留陀  比丘先故出精得僧伽婆尸沙罪，一罪覆藏。  僧中乞波利婆沙磨那埵，僧與波利婆沙摩
那埵行竟。除是罪故，僧乞出罪。是言：「僧！我  迦留陀比丘先故出精得僧伽婆尸沙罪，一  罪覆藏。除是罪故，與出罪。憐愍故。」若僧時到
僧忍聽，僧迦留陀比丘先故出精得僧伽婆  尸沙罪，一罪覆藏。除是罪故，當與出罪。如是  白。』

[0490c04]  「『大德僧聽！是迦留陀比丘先故出精得僧  伽婆尸沙罪，一罪覆藏。僧中乞波利婆沙摩  那埵，僧與波利婆沙摩那埵行竟。除是罪故，
今僧中與出罪。誰諸長老忍迦留陀比丘先  故出精得僧伽婆尸沙罪，一罪覆藏，除是罪  故，今僧中與出罪，是諸長老默然；誰不忍便  說。』如是三說。

[0490c11]  「『僧！迦留陀比丘先故出精得僧伽婆尸沙罪，  一罪覆藏。與出罪竟。僧忍默然故，是事如是  持。』」

[0490c14]  佛在舍衛國。長老迦留陀比丘故出精，得僧  伽婆尸沙罪，一罪不覆藏。是長老語諸比丘：  「諸長老！我故出精得僧伽婆尸沙罪，一罪不
覆藏。我今當云何？」諸比丘不知如何？以是  事白佛。佛語比丘：「汝曹與迦留陀比丘故出  精得僧伽婆尸沙罪，一罪不覆藏故，與六夜  摩那埵
(六夜苦行下意作眾事)  。更有比丘得如是罪，應  與六夜摩那埵。」諸比丘言：「大德！云何應與？」  佛言：「一心會僧中，迦留陀比丘應偏袒右肩
脫革屣入僧中，頭面禮諸比丘足，胡跪合掌  應云：『諸長老一心念！我迦留陀比丘故出  精得僧伽婆尸沙罪，一罪不覆藏。除是罪故，
僧中乞六夜摩那埵。僧！我迦留陀比丘故出  精得僧伽婆尸沙罪，一罪不覆藏。除是罪故，  與六夜摩那埵。憐愍故。』如是第二、第三應乞。」

摩那埵羯磨

[0491a01]  「是中一比丘，僧中應如是唱：『大德僧聽！是迦  留陀比丘故出精得僧伽婆尸沙罪，一罪不  覆藏。除是罪故，僧中乞六夜摩那埵。是言：
「僧！我迦留陀比丘故出精得僧伽婆尸沙罪，  一罪不覆藏。除是罪故，與六夜摩那埵。憐愍  故。」若僧時到僧忍聽，僧迦留陀比丘故出精
得僧伽婆尸沙罪，一罪不覆藏。除是罪故，當  與六夜摩那埵。如是白。』

[0491a09]  「『大德僧聽！是迦留陀比丘故出精得僧伽婆  尸沙罪，一罪不覆藏。除是罪故，今僧中與六  夜摩那埵。誰諸長老忍迦留陀比丘故出精
得僧伽婆尸沙罪，一罪不覆藏，除是罪故，今  僧中與六夜摩那埵，是諸長老默然故；誰不  忍便說。』如是第二應說、第三應說。

[0491a14]  「『僧與迦留  陀比丘故出精得僧伽婆尸沙罪，一罪不覆  藏，六夜摩那埵竟。僧忍默然故，是事如是  持。』

[0491a18]  「一心會僧中，迦留陀比丘應偏袒右肩脫革  屣入僧中，頭面禮諸比丘足，胡跪合掌應言：  『諸長老一心念！我迦留陀比丘先故出精得
僧伽婆尸沙罪，一罪不覆藏。僧中乞六夜摩  那埵，僧與六夜摩那埵行竟，除是罪故，僧中  乞出罪。僧！我迦留陀比丘先故出精得僧伽
婆尸沙罪，一罪不覆藏，除是罪故，與出罪。憐  愍故。』如是第二、第三說。」

摩那埵出罪羯磨

[0491a27]  「是中一比丘應僧中唱：『大德僧聽！是迦留陀  比丘先故出精得僧伽婆尸沙罪，一罪不覆  藏。僧中乞六夜摩那埵，僧與六夜摩那埵行
竟。除是罪故，僧中乞出罪。是言：「僧！我迦留  陀比丘先故出精得僧伽婆尸沙罪，一罪不  覆藏。僧中乞六夜摩那埵，僧與六夜摩那埵
行竟。除是罪故，與出罪。憐愍故。」若僧時到僧  忍聽，僧迦留陀比丘先故出精得僧伽婆尸  沙罪，一罪不覆藏，除是罪故，當與出罪。如是  白。』

[0491b08]  「『大德僧聽！是迦留陀比丘先故出精得僧伽  婆尸沙罪，一罪不覆藏。僧中乞六夜摩那埵，  僧與六夜摩那埵行竟，除是罪故，今僧中與
出罪。誰諸長老忍迦留陀比丘先故出精得  僧伽婆尸沙罪，一罪不覆藏，除是罪故，今僧  中與出罪，是諸長老默然；誰不忍便說。』如是  第二、第三說。

[0491b15]  「『僧與迦留陀比丘先故出精得僧伽婆尸沙罪，  一罪不覆藏，出罪竟。僧忍默然故，是事如是  持。』」

[0491b18]  是長老迦留陀比丘，六夜行摩那埵未竟，更  作僧伽婆尸沙罪故出精，是罪不覆藏。語諸  比丘：「諸長老！我先故出精得僧伽婆尸沙罪，
一罪不覆藏。我僧中乞六夜摩那埵，僧與我  六夜摩那埵。我僧中行六夜摩那埵未竟，更  作僧伽婆尸沙罪故出精，是罪不覆藏。我今
當云何？」諸比丘不知如何？以是事白佛。佛語  諸比丘：「汝曹與迦留陀比丘如本治。更有比  丘得如是罪，亦應與如本治。」諸比丘言：「大德！
云何應與？」佛言：「一心會僧中，迦留陀比丘應  偏袒右肩脫革屣入僧中，頭面禮諸比丘足，  胡跪合掌應言：『諸長老一心念！我迦留陀比
丘先故出精得僧伽婆尸沙罪，一罪不覆藏。  我僧中乞六夜摩那埵，僧與我六夜摩那埵。  已行若干日，若干日未竟，我更作僧伽婆尸
沙罪，一罪不覆藏。除是罪故，僧中乞如本治。  僧！我迦留陀比丘故出精得僧伽婆尸沙罪，  更作一罪，不覆藏。除是罪故，與本治，憐愍故。』
如是第二、第三說。」

本治羯磨

[0491c09]  「是中一比丘應僧中唱：『大德僧聽！是迦留陀  比丘先故出精得僧伽婆尸沙罪，一罪不覆  藏。從僧中乞六夜摩那埵，僧與六夜摩那埵。
是迦留陀比丘，僧中六夜行摩那埵，已行若  干日，若干日未竟，更作僧伽婆尸沙罪，一罪  不覆藏。除是罪故，僧中乞如本治。言是：「僧！
我迦留陀比丘故出精得僧伽婆尸沙罪，更  作一罪不覆藏。與如本治，憐愍故。」若僧時到  僧忍聽，僧迦留陀比丘故出精得僧伽婆尸
沙罪，更作一罪不覆藏。除是罪故，當與如本  治。如是白。』」

[0491c20]  白四羯磨

[0491c21]  「『僧與迦留陀比丘故出精得僧伽婆尸沙罪，  更作一罪不覆藏，如本治竟。僧忍，默然故，是  事如是持。』」

[0491c24]  是迦留陀比丘，罪中更作罪，僧中行六夜摩  那埵行如本治竟，語諸比丘：「我今當云何？」諸  比丘不知云何？以是事白佛。佛言：「汝曹與出
罪羯磨。是迦留陀比丘，罪中更作罪，僧中六  夜行摩那埵行如本治竟。更有比丘得如是  罪，亦應與出罪羯磨。」諸比丘言：「大德！云何
與出罪羯磨？」佛言：「一心會僧中，迦留陀比丘  應偏袒右肩脫革屣入僧中，頭面禮諸比丘  足，胡跪合掌應言：『諸長老一心念！我迦留陀
比丘故出精得僧伽婆尸沙罪，一罪不覆藏。  我先僧中乞六夜摩那埵，僧與我六夜摩那  埵。我僧中行六夜摩那埵，已行若干日、若
干日未竟，更作僧伽婆尸沙罪不覆藏。我僧  中乞如本治，僧與我如本治。我迦留陀比丘  罪中更作罪，行如本治竟，除是罪故，僧中乞
出罪羯磨。僧！我迦留陀比丘罪中更作罪，行  六夜摩那埵行如本治竟，除是罪故，與出罪羯  磨，憐愍故。』如是第二、第三乞。」

本治出罪羯磨

[0492a14]  「是中一比丘應僧中唱：『大德僧聽！是迦留陀  比丘故出精得僧伽婆尸沙罪，一罪不覆藏，  先僧中乞六夜摩那埵，僧與六夜摩那埵。僧
中六夜摩那埵，已行若干日、若干日未竟，更  作僧伽婆尸沙罪，一罪不覆藏。是迦留陀比  丘僧中乞如本治，僧與如本治行竟。除是罪
故，僧中乞出罪羯磨。是言：「僧！我迦留陀比丘  故出精得僧伽婆尸沙罪，更作一罪不覆藏。  僧中乞如本治，僧與如本治行竟，與出罪羯
磨，憐愍故。」若僧時到僧忍聽，僧迦留陀比丘  故出精得僧伽婆尸沙罪，一罪不覆藏，僧中  乞如本治行竟，除是罪故，當與出罪羯磨。如  是白。』」

[0492a27]  白四羯磨

[0492a28]  「『僧與迦留陀比丘故出精得僧伽婆尸沙罪  一罪不覆藏，出罪羯磨竟。僧忍，默然故，是事  如是持。』」
(此出罪羯磨要二十人前，三羯磨四人可得)

偷羅遮懺悔法  (一切偷羅遮從二篇生四差之異，上品不可懺；前篇下品、後篇中品，界外  四人得懺；之餘下品人一得懺也)

[0492b04]  「大德僧一心念！某甲比丘盜四錢，得偷羅遮  罪。今僧中說偷羅遮罪，不可匿藏罪。」如是三  說。

[0492b07]  僧問：「汝自見罪不？」答言：「見。」「汝莫復作。」

[0492b07]  「長老一  心念！某甲比丘捉女人著身衣，得偷羅遮  (麁罪)  。我某甲比丘今從長老說罪，不匿藏罪。」  (如是  三說)

[0492b11]  「長老一心念！我某甲比丘長衣過十日，得尼  薩耆波夜提罪。我某甲是衣棄捨，從長老說  罪出罪，為清淨故。」如是三說。

[0492b14]  「長老一心念！我某甲比丘故妄語，得波夜提  罪。我某甲比丘今從長老說罪出罪除罪，為  清淨故。」如是三說。

四悔過悔法

[0492b18]  「大德僧一心念！我某甲比丘墮可呵法不是  處，是可出法，我今出。」第二、第三如是說  (僧答聽)  。

[0492b20]  「長老一心念！我某甲比丘觸女人衣，得突吉  羅。」如是三說。

諸擯羯磨

[0492b23]  「大德僧聽！是某甲比丘作婬事，得波羅夷罪。  若僧時到僧忍聽，僧是某甲比丘作婬事，得  波羅夷罪。今當作滅羯磨，不共住不共事。如
是白。」

[0492b27]  「大德僧聽！是某甲比丘作婬事，得波羅夷罪。  今僧作滅羯磨，不共住不共事。誰長老忍某  甲比丘作婬事得波羅夷罪，今僧作滅羯磨
默然；誰不忍便說。」第二、第三亦如是說。

[0492c02]  「僧與某甲比丘作婬事得波羅夷罪滅羯磨  竟。僧忍，默然故，是事如是持。」

[0492c04]  「大德僧聽！某甲比丘作罪，不自見罪。若僧  時到僧忍聽，僧是某甲比丘作罪，不自見  罪，當作不見擯羯磨。如是白。」

[0492c07]  白四羯磨

[0492c08]  「僧！某甲比丘作罪，不自見罪，作不見擯羯  磨竟。僧忍，默然故，是事如是持。」

[0492c10]  「大德僧聽！某甲比丘作罪見罪，不作如法  懺悔。若僧時到僧忍聽，僧某甲比丘作罪見  罪不作如法懺悔，當作不作擯羯磨。如是  白。」

[0492c14]  白二羯磨

[0492c15]  「僧！某甲比丘作罪見罪不如法懺悔，與不作  擯羯磨竟。僧忍，默然故，是事如是持。」

僧羯磨明能令斷非法

[0492c18]  一比丘應僧中唱：「大德僧聽！我曹僧中滅是  事。無智比丘言：『是事不應如是如是滅，是事  應如是如是滅。』我今僧中作羯磨，一切僧當
約勅滅此事。如是白。」

[0492c22]  三菩伽僧中唱西南方四比丘、東方四比丘  名。「大德僧聽！是八人名西南方四比丘、東方  四比丘。若僧時到僧忍聽，僧是八人能斷事，
入僧中欲滅是事故。如是白。」

[0492c26]  「大德僧聽！唱是八人名，東方四比丘、西南方  四比丘。僧聽是八人斷事，入僧中欲滅是事  故。是中誰長老忍是八人斷事入僧中欲滅
是事故默然，誰不忍便說。」

[0493a01]  「僧聽是八人斷事入僧中欲滅是事竟。僧忍，  默然故，是事如是持。」

[0493a03]  一比丘應僧中唱：「大德僧聽！是阿耆多比丘  受戒五歲，雖小能誦持毘尼。若僧時到僧忍  聽，僧是阿耆多比丘能作斷事人，為諸上座
婆伽林中敷坐具。如是白。」

[0493a07]  白二羯磨。

[0493a08]  「僧聽阿耆多比丘作斷事人敷坐具竟。僧忍，  默然故，是事如是持。」  (欲作羯磨時依如白中，但誰忍為異)

[0493a10]  「大德僧聽！某甲比丘欲受三十九夜僧事故  出界，還是中安、居是中自恣。若僧時到僧忍  聽，僧某甲比丘受三十九夜僧事故出界，還
是中安居、是中自恣。如是白。」

[0493a14]  「大德僧聽！某甲比丘受三十九夜僧事故出  界，還是中安居、是中自恣。誰長老忍某甲比  丘受三十九夜僧事故出界，還是中安居、是
中自恣默然；誰不忍，是長老便說。」

[0493a18]  「僧與某甲比丘受三十九夜僧事故出界，還是  中安居、是中自恣竟。僧忍，默然故，是事如是  持。」

伽絺那衣法

[0493a22]  佛在舍衛國。諸比丘桑祇多國夏安居自恣  竟，與衣鉢俱至舍衛國。是時天雨泥水風熱，  諸比丘疲極。到佛所，頭面禮佛足一面坐。諸
佛常法，慰問諸比丘：「夏安居乏不樂不？道  路疲不？」諸比丘言：「不乏不苦；道路疲極。」佛問  諸比丘：「汝事事好，何以獨疲極耶？」諸比丘言：
「我於桑祇多國夏安居自恣竟，與衣鉢俱至  舍衛國，天雨泥水風熱苦極。」佛言：「從今日聽  受伽絺那衣竟，汝曹離本衣無罪。如是應作。
一心會僧，僧中一比丘應唱：『大德僧聽！今日  僧作伽絺那衣，今日僧欲作伽絺那衣。若僧  時到僧忍聽，僧當一心作伽絺那衣。如是  白。』

[0493b06]  「次第應唱作伽絺那衣人。應如是言：『誰能於  僧中作伽絺那衣人？』若有比丘言：『我能作。』有
五法，不應令作伽絺那：愛、恚、怖、癡、作不作不  知。有五法應令作：不愛、不恚、不怖、不癡、作不  作知。一比丘應僧中如是唱：『大德僧聽！某甲
比丘僧中作伽絺那衣人。若僧時到僧忍聽，  僧某甲比丘作僧伽絺那衣人。如是白。』

[0493b13]  「『大德僧聽！某甲比丘能僧中作伽絺那衣人。  誰長老忍某甲比丘僧中作伽絺那衣人默  然，誰不忍便說。』『僧忍某甲比丘作伽絺那衣
人竟。僧忍，默然故，是事如是持。』

[0493b17]  「安居中所得施衣，應羯磨與伽絺那衣人。一  心會僧，僧中一比丘應唱：『大德僧聽！是住處  僧得此施衣可分物，安居僧應分。若僧時到
僧忍聽，僧當羯磨與某甲比丘作伽絺那衣，  是住處受持故。如是白。』」

[0493b22]  白二羯磨

[0493b23]  「『僧與某甲比丘作伽絺那衣竟。僧忍，默然故，  是事如是持。』

[0493b25]  「是時作伽絺那衣人，更與四比丘能作者，是  衣浣染割簪縫試量。是作伽絺那衣人，浣時  應心念：『當作伽絺那。』染割簪縫試量亦如是。
此六心不生，非伽絺那衣。」佛言：「更應生三  心：當作此衣、今作此衣、已作此衣。三心生，  當是伽絺那衣  (事多未說)  。

[0493c02]  「僧中一比丘應唱：『大德僧聽！是衣，是中住處  現前僧應分。若僧時到僧忍聽，僧是衣僧羯  磨當與某甲比丘。如是白。』」

[0493c05]  白二羯磨

[0493c06]  「『僧！是衣與某甲比丘僧羯磨竟。僧忍，默然故，  是事如是持。』」  (檀越施一切僧，應用此羯磨)

亡道人物羯磨

[0493c09]  「大德僧聽！某甲比丘命過，是資生輕物若衣  若非衣，現前僧可分。若僧時到僧忍聽，僧某  甲比丘資生輕物若衣若非衣，現前僧可分，
當與某甲比丘。如是白。」

[0493c13]  「大德僧聽！某甲比丘命過，是資生輕物若衣  若非衣，現前僧可分，僧當與某甲比丘。誰  長老忍某甲比丘資生輕物若衣若非衣，
現前僧可分，僧與某甲比丘默然；誰不忍便  說。」

[0493c18]  「僧！某甲比丘資生輕物若衣若非衣，現前僧  可分，僧與某甲比丘竟。僧忍，默然故，是事如  是持。」

與看病人衣物

[0493c22]  「大德僧聽！某甲比丘命過，是六物現前僧可  分。若僧時到僧忍聽，僧某甲比丘是六物與  看病人。如是白。」

[0493c25]  「大德僧聽！某甲比丘命過，是六物現前僧可  分，僧與看病人。誰長老忍某甲比丘是六物，  現前僧可分，與看病人默然；誰不忍便說。」「僧！
某甲比丘六物，現前可分，僧與看病人竟。僧  忍，默然故，是事如是持。」

[0494a01]  一心會僧中，一比丘應唱：「大德僧聽！某甲沙  彌命過，是沙彌有爾許上下衣。若僧時到僧  忍聽，僧某甲沙彌上下衣，當與看病人。如是
白。」

[0494a05]  「大德僧聽！某甲沙彌命過，爾許上下衣，僧與  看病人。誰長老忍某甲沙彌上下衣與看  病人默然，誰不忍便說。」「僧！某甲沙彌上下衣
與看病人竟。僧忍，默然故，是事如是持。」

[0494a09]  「大德僧聽！某甲精舍無主毀壞，某甲檀越能  治。若僧時到僧忍聽，某甲精舍當與某甲  檀越治。如是白。」

[0494a12]  「大德僧聽！某甲精舍無主毀壞，某甲檀越能  治。誰長老忍某甲精舍無主毀壞與某甲檀  越治默然，誰不忍者便說。」

[0494a15]  「僧！某甲精舍與某甲檀越治竟。僧忍，默然故，  是事如是持。」

[0494a17]  眾中一比丘唱：「大德僧聽！某甲舍作淨處。若  僧時到僧忍聽，僧某甲舍作淨處。如是白。」

[0494a19]  「大德僧聽！某甲舍作淨處。誰長老忍某甲  舍作淨處默然，誰不忍便說。」

[0494a21]  「僧！某甲舍作淨處竟。僧忍，默然故，是事如是  持。」

[0494a23]  「大德僧聽！某甲比丘狂心倒，布薩有時來、有  時不來，及餘法僧事有時來、有時不來。諸比  丘心疑悔。若僧時到僧忍聽，僧某甲比丘當
作狂癡羯磨，若共若別，僧隨意作布薩及餘  法僧事。如是白。」

[0494a28]  「大德僧聽！某甲比丘狂心倒，布薩有時來、有  時不來，及餘法僧事有時來、有時不來。諸比  丘心疑悔。僧！某甲作狂癡羯磨，若共若別，僧
隨意作布薩及餘法僧事。誰長老忍某甲比  丘作狂癡羯磨，若共若別，僧隨意作布薩及餘  法僧事默然；誰不忍便說。」

[0494b05]  「僧作某甲比丘狂癡羯磨竟。某甲比丘若共  若別，僧隨意作布薩及餘法僧事。僧忍，默然  故，是事如是持。」

[0494b08]  一比丘應僧中唱：「大德僧聽！是住處一切僧  有罪知罪，不能得清淨客比丘共住，同見是  罪如法懺悔，遣遍求能得是事不成。若僧時
到僧忍聽，僧後是罪如法懺悔。如是白。」

[0494b12]  一比丘應僧中唱：「大德僧聽！是中住處一切  僧一事疑。若僧時到僧忍聽，僧後是罪當  問如法懺悔。如是白。」

[0494b15]  一比丘應僧中唱：「大德僧聽！是中住處有比  丘，若他人語若不語，若他人憶若不憶，自言  有罪僧伽婆尸沙。是比丘應與波利婆沙，是
不成與波利婆沙。若僧時到僧忍聽，僧後當  與是比丘波利婆沙。如是白。」

[0494b20]  「大德僧聽！是中住處有比丘，若他人語若不  語，若他人憶若不憶，自言有罪僧伽婆尸沙。  是比丘應與摩那埵，是事不成與摩那埵。若
僧時到僧忍聽，僧後當與是比丘摩那埵。如  是白。」

[0494b25]  「大德僧聽！是中住處有比丘，若他人語若不  語，若他人憶若不憶，自言有罪僧伽婆尸  沙。是比丘應與如本治，是不成與如本治。若
僧時到僧忍聽，僧後當與是比丘如本治。如  是白。」

[0494c01]  「大德僧聽！是中住處有比丘，若他人語若不  語，若他人憶若不憶，自言有罪僧伽婆尸沙。  是應與出罪，是不成與出罪。若僧時到僧忍
聽，僧後當與是比丘出罪。如是白。」

[0494c05]  「大德僧聽！是中住處有比丘，若他人語若不  語，若他人憶若不憶，自言有罪可懺。是事共  諍，有比丘言是小懺悔、有比丘言應大懺悔。
若僧時到僧忍聽，僧是比丘後當於異比丘  清淨共住同見所如法懺悔。如是白。」

[0494c10]  「大德僧聽！是中住處有比丘，若他人語若不  語，若他人憶若不憶，自有罪可懺悔。是事  共諍，有比丘言是罪波夜提、有比丘言是罪
出罪。若僧時到僧忍聽，僧是比丘後當於  異比丘清淨共住同見所如法懺悔。如是  白。」

[0494c16]  「大德僧聽！是中住處有比丘，若他人語若不  語，若他人憶若不憶，自言有罪可懺悔。是事  共諍，有比丘言是罪殘可治、有比丘言無殘
不可治。是中言有罪可治，是比丘言：『此比  丘應共自恣。』是中言無殘不可治，是比丘言：  『此比丘不應共自恣，我應捨去。』若僧時到僧
忍聽，僧是比丘後當於異比丘清淨共住同  見所如法懺悔。如是白。」

[0494c24]  有一住處自恣時僧大會，是中諸比丘如是  思惟：「大德！是住處僧大會，若我曹是中三說  自恣，夜過不得自恣竟。」「若僧時到僧忍聽，
僧當一說自恣。如是白。」

[0494c28]  事難時各各言：「長老一心念！今若十五日僧  布薩說戒，我某甲比丘亦布薩說戒。」如是三  說。

[0495a02]  八難起一說自恣，羯磨隨事應言：「大德僧  聽！是中有難，若三說自恣，或奪命或破戒。若  僧時到僧忍聽，僧當一說自恣。如是白。」

[0495a05]  四事起及大會，王王等來大得布施，二法師  義辯，若多比丘病、天雨屋覆薄，亦隨事應言：  「是中若三說自恣，夜多過不得自恣。若僧時
到僧忍聽，僧當一說自恣。如是白。」

羯磨為僧作自恣人

[0495a10]  應如是語：「誰能為僧作自恣人？」若有言能，應  言：「五法成就應作自恣人：不愛自恣、不瞋自  恣、不怖自恣、不愚自恣、不自恣知
(拜受自恣人)  。」

[0495a13]  「大德僧聽！某甲比丘等能為僧作自恣人。若  僧時到僧忍聽，僧某甲比丘等當作僧自恣  人。如是白。」

[0495a16]  「大德僧聽！某甲比丘等能為僧作自恣人。誰  長老忍某甲比丘等為僧作自恣人默然，  誰不忍便說。」

[0495a19]  「僧！某甲比丘等為僧作自恣人竟。僧忍，默然  故，是事如是持。」

[0495a21]  是時應作自恣羯磨文。

[0495a22]  「大德僧聽！今日僧自恣日。若僧時到僧忍  聽，僧一心受自恣。如是白。」受歲。

[0495a24]  「長老一心念！今日僧自恣日，我某甲比丘，汝  及僧自恣語，僧若見罪、若聞罪、若疑罪語我，
憐愍故。若見聞知罪，如法除却。」如是第二、第  三說。

[0495a28]  一比丘心念口言：「今日僧自恣日，我某甲比  丘今日亦自恣。」如是第二、第三說。

[0495b01]  「長老一心念！我某甲比丘是住處夏安居。前  三月依止某甲聚落，某甲房舍破修治故。」如  是第二、第三說。
(長老應言：「一心自撿。」答言：「當漸漸學之。」)

[0495b04]  「長老憶念！某甲比丘是中夏安居，有緣事出  界，受七日法，還是中安居、是中自恣。」如是第  二、第三說  (長老皆應若優毘聽)  。

[0495b07]  「念我，長老！今十五日僧布薩說戒。長老知我  清淨憶持無遮道法，清淨作布薩說戒，眾滿  故。」如是第二、第三說。

[0495b10]  比丘心念口言：「今若十五日僧布薩說戒，我  某甲比丘今日亦作布薩說戒。」如是第二、第  三說。

[0495b13]  「長老一心念！我某甲比丘，如法僧事中與欲，  某布薩說戒中說清淨，為我捉舍羅。」如是第  二、第三說。

[0495b16]  「長老一心念！我某甲比丘緣事暫出，後如法  僧事一切與欲。」

[0495b18]  「長老一心念！某甲比丘如法僧事中與欲，某  布薩說戒中說清淨，我為捉舍羅。」如是第二、  第三說。

[0495b21]  「長老一心念！我某甲比丘犯此罪，後當向清  淨比丘如法懺悔。」

[0495b23]  「長老一心念！我某甲比丘一事疑，後安詳當  問，如法除却。」

[0495b25]  說戒中憶有罪。「長老一心念！我某甲比丘自  憶有罪，後是罪如法除却。」

[0495b27]  比丘心念口言：「從今日是罪更不復作。」

[0495b28]  一比丘心念口言：「是罪後當向清淨比丘如  法除却。」

[0495c01]  一比丘罪中疑，一心生念：「我後是罪，安徐當  問，如法除却。」

[0495c03]  「長老一心念！我某甲比丘，欲暫出行，為我持  衣。」

[0495c04]  「長老一心念！我某甲比丘，食不足，受更食。」

[0495c05]  「法長老一心念！我某甲比丘，此物受，長用故。」

[0495c06]  一比丘得衣時，如是心念口言：「是住處是衣，  諸人為僧故施，現前僧可分。是中無僧，是  物應屬我，是物我用，我許受。」是名作羯磨
竟。

[0495c10]  二比丘應如是言：「是衣，是住處諸人，為僧故  施，現前僧可分。是物爾許，屬我與汝。長老！
是分汝受，自須自用。」二比丘亦爾。「是物，是中  住處諸人為僧故施，現前僧可分。是物爾許  屬我。是分與汝長老，是分汝自受自用。」是
名貿分。二比丘應如是言：「是衣，是住處諸人  為僧故施，現前僧可分。是物爾許屬汝長老，  長老自受自須用。」異比丘應如是言：「是衣，
是中住處諸人為僧故施，現前僧應分。是物  爾許屬汝長老，長老自受，自須自用。」是名自  受分。

[0495c20]  「長老一心念！我某甲比丘，是盡形藥受  長用共宿藥。」如是第二、第三說。

[0495c22]  「長老一心念！我某甲比丘，是七日藥受用共  宿藥。」如是第二、第三說。

[0495c24]  「長老一心念！我某甲比丘，是夜分漿受。」如  是第二、第三說。

大沙門百一羯磨法一卷

* * *

【經文資訊】大正藏第 23 冊 No. 1438 大沙門百一羯磨法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
