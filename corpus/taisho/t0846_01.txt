外道問聖大乘法無我義經


西天譯經三藏朝散大夫  試鴻臚少卿傳教大師臣  法天奉　詔譯

[0934a21]  如是我聞：

[0934a21]  一時佛在大眾中，爾時外道有疑  欲決，迷大乘行，來至佛所稽首恭重，合十指  掌問無我義：「大丈夫是一切智，常說此身無
我。若身無我，本性亦無，云何說有哀啼、戲笑、  憎愛、兩舌等事？當何所生？是我所疑。願賜除  斷。

[0934a27]  「如來所言身與本性，有無云何？」

[0934a27]  佛言：「外道！諦  聽諦受，當為汝說。」

[0934a29]  佛言：「身與本性，體本空故，說或有或無，斯成  二法；言是有者，斯更虛妄。」

[0934b01]  佛言：「當觀全身，  髮甲皮毛、兩手雙足，至於脂、筋、脾、腸、骨髓等  事，周遍內外，不見本性。」

[0934b03]  外道言：「大丈夫！若彼  不見本性，以我肉眼云何能見？或以天眼而  能見乎？」

[0934b05]  佛言：「天眼見彼，無色、無相、無住，此見  非見。」

[0934b06]  外道言：「若如是說，大聖妄語。若彼非  者，云何現見有此啼笑、嬉戲、瞋怒、憎愛、兩舌  等事？以如是故，何得說無？又說或有或無，斯
成二義？」又言：「大丈夫！若彼有無不得說者，云  何說言：『彼有所著，彼無所著？』」又言：「空者當何  所如？」

[0934b11]  佛言：「如是如是。空非所如，體不可得  故。」

[0934b12]  外道言：「若此者，笑哭、嬉戲、瞋怒、憎愛、兩舌  等事，當何所見？」

[0934b13]  佛言：「如夢、如幻、如化、如影像  相。」

[0934b14]  外道言：「云何夢相？云何幻化相？云何影像  相？」

[0934b15]  佛言：「幻化非相，空非執持，夢本體空。如  陽焰故，影像無色，虛假不實。如是所見乃至  一切事，皆如幻如化、如夢如影，當如是見。

[0934b18]  「復次有二種見，莊嚴真如。彼莊嚴者，此即名  我，此即名他。是名人、補特伽羅，名人世間思
惟。至於資財、男女、兄弟、妻妾等名，心所思惟  莊嚴。彼如是法，無自無他、無人無命、無補特  伽羅、無有情、無世間、無見者、無資財、無男
女、無朋友、無妻妾等。彼一切事不見自性，云  何彼出世間，莊嚴果報，善惡生滅？彼真如莊  嚴果報，無善無惡，不生不滅，無煩惱、無快樂，  而彼諸法各各如是！

[0934b26]  「又彼世間及出世間二  種莊嚴，令諸有情因莊嚴故，而生煩惱處於  輪迴，久久展轉不知真如。彼知法者思惟莊
嚴，疑此苦受，彼苦受惡遠離解脫而不見道，  愚癡有情以迷執故，輪轉生死墮於惡趣，行  世間法不見真如盡彼輪迴，由如織網用線  展轉復去復來。

[0934c03]  「又如日月二種行往，晝夜隱  顯出沒世間，諸行無常不久破壞，輪轉生死  來往亦然，而真如體離莊嚴句。

[0934c05]  「又彼天人、乾  闥婆等及彼女等，住於天上，以彼莊嚴果  報，墮一切有；復有持明成就夜叉、緊那羅、摩
睺羅伽，彼以一切莊嚴果報，復墮地獄惡精  進天，以彼神通而作功德，以彼一切莊嚴果  報，或墮彼天。

[0934c10]  「又若帝釋及轉輪王，具最上德  及最上句，以彼一切莊嚴果報復生。傍生智  者於一切時，宜應遠離天上最上大樂，恒觀
菩提之心，靈明廓澈，無自性、無罣礙亦無  所住，一切皆空，亦復遠離一切戲論。

[0934c14]  「外道！菩  提心相，不硬不軟、不熱不冷、無觸無執；又菩  提心相，非長非短，不圓不方、不肥不瘦；又菩
提心相，不白不黑、不赤不黃，非色非相。彼菩  提心，不作相非顯耀，無性無纏縛，由如虛空  而無色故，菩提心相而離觀察。外道！而汝不
知菩提心相與般若波羅蜜多而相應故；又  菩提心相，自性清淨，無物無喻，不可覩視，是  最上句；又菩提心相，非諸物像，無相似者，如
水成漚，雖覩非有，如幻化如陽焰喻，如泥團  作諸坯器，眾名雖具咸成戲論。貪瞋癡等亦  幻化有，一味空故，如電之住剎那不見。觀彼
般若波羅蜜多，及作諸善，亦復如是！至於談  笑嬉戲，歌舞歡樂，飲食愛欲，一切如夢。有情  諸行畢竟體空，心喻虛空，疑當何立行般若
行？恒若此觀了一切性，自然解脫，得最上句。  諸佛所說，無上菩提由斯生出，當作是觀。作  此觀者得最上涅槃，乃至往昔造作諸過，咸
悉除滅生無量德，而於此生不染諸過，專精  觀行決定成就。若與真如不相應者，應念非  真如呪及金剛鈴真如無生印，而起真如相  應之行，決定圓滿如上功德。」

[0935a07]  爾時外道聞是語已審諦觀  察  ，而彼疑綱皆  悉除斷，作是觀已獲住大乘，瞻奉歡喜，作禮  而退。

外道問聖大乘無我義經

* * *

【經文資訊】大正藏第 17 冊 No. 0846 外道問聖大乘法無我義經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，閻學新大德輸入，北美某大德提供，黃金愛大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
