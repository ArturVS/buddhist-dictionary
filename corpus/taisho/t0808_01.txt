佛說犢子經


吳月氏優婆塞支謙譯

[0754a06]  聞如是：

[0754a06]  一時佛在舍衛國祇洹阿那邠遲阿  藍精舍。

[0754a07]  爾時佛遇風患，當須牛乳。時有婆羅  門大富，去城不遠。時佛遣阿難言：「汝往到婆  羅門家從乞牛乳。」

[0754a09]  阿難受教而往，便至婆  羅門家。婆羅門問阿難言：「來何所求？」

[0754a10]  阿難  言：「如來向者  小  遇風患，故遣我乞牛乳耳。」

[0754a12]  婆羅門言：「牛在彼間，自  [穀-禾+牛]  取之。」

[0754a12]  阿難即往到  牛群所。有一牸牛，性常弊惡，無人能近。阿  難即自思惟：「我法不應自  [穀-禾+牛]  取牛乳。」

[0754a15]  爾時帝釋知阿難所念，即來，化作婆羅門像，  在牛邊立。阿難往倩言：「婆羅門！為我  [穀-禾+牛]  取牛  乳。」

[0754a17]  語牛言：「如來遇小風患。汝與乳湩，令如  來服之。差者，汝得福無量，不可稱計。如來者，  是天上、天下之大師也。當以慈心憂念一切
蠕動之類，欲令度脫一切苦惱。」

[0754a20]  牛言：「此手捫  摸我乳，一何快耶！前兩乳取去，置後兩乳用  遺我子。我子朝來未有所食。」

[0754a23]  爾時犢子在邊立住，聞有佛名，即語母言：「持  我乳分盡用與佛。佛者，天上、天下之大師也。
甚難得值。我自食草，飲水，足得活耳。何以故？  我先身以來常飲乳食，今當生牛身亦復飲  乳。世間愚癡者甚多無量。我先世時坐隨惡
知識教，不信佛經，使我作牛、作馬經十六劫，  而今乃得聞有佛名。持我所食分，盡用與佛，  滿器而去，令我後世智慧聰明，得道如佛。」

[0754b01]  阿  難持乳還至佛所。

[0754b03]  佛問阿難：「彼牛母子有何言說？」

[0754b03]  阿難言：「大可  怪也。牛先甚大弊惡，不可得近。有一婆羅門  為我  [穀-禾+牛]  乳，牛即調善。母子共說。」

[0754b05]  佛言：「此牛  子母先世時不信佛經故，墮牛、馬中經十六  劫。今乃得悟，聞有佛名，便有慈心，以乳
施佛。彼牛母子後世，當為彌勒佛沙門弟  子，得大羅漢。犢子死後，當為我懸繒、幡、蓋，散  華，燒香，受持經戒。過二十劫後當作佛，名乳  光如來，度脫一切。」

[0754b11]  佛言：「牛以好善心意與佛  乳故，度諸苦難，後得無量福報。以是因緣，  佛不可不信，經不可不讀，道不可不學。普
告天上、天下，皆悉令知。」

佛說犢子經

* * *

【經文資訊】大正藏第 17 冊 No. 0808 佛說犢子經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，釋振溥法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
