佛說老母女六英經

宋天竺三藏求那跋陀羅譯

[0912b21]  佛為世尊，功德巍巍，愍念眾生，為之傷悲。  時與弟子、大士相追，止處樂音，廣有所開。

[0912b22]  有  一母人，貧老傴僂，長跪問佛：「五陰、六衰會  合我身，悉為是誰？來何所從？去何所歸？惟  願世尊為我思惟！」

[0912b25]  佛言：「善哉！宜識其幾。  諸法因緣，識之者希。譬如鑽火，兩木相揩。火  不從鑽，亦不從燧。火出其間，赫赫甚輝，還
燒其木，木盡消微。亦如搥鼓，其音哀摧。聲  不從革，亦不從搥。諸法如是，因緣相推。亦  如天雨，風雲、雷電合會作雨，不獨龍威。諸
法如是，文亦如是。譬如畫師，調和彩色，因  素加畫，無形不即，皆須緣合，非獨一力。」

[0912c03]  母  人聞經，歡喜傾側，即得法忍，身不疲極。

[0912c04]  阿  難啟陳：「此何母人？問佛諸法生死所從，心  開意解，即得道真？」

[0912c07]  佛語阿難：「聽我所言。前過去佛，名曰拘樓  秦。爾時此母是我之親。我行學道，戀閉我  身，憂思不食一日之間。緣此恩愛，五百
世貧。今我得佛，萬福皆臻，眾生無量，清淨佛  前。過六十億劫當得作佛，號薩婆，國名多  華，劫名禮禪。時人衣食如忉利天，各壽一  劫無有苦勤。」

[0912c13]  爾時母人、天、龍、夜叉聞佛說法，  皆大歡喜。八萬七千人皆得正真道意，禮  佛而去。

佛說老母女六英經

* * *

【經文資訊】大正藏第 14 冊 No. 0560 佛說老母女六英經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，釋振溥法師提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
