般若守護十六善神王形體
金剛智三藏譯

[0378a14]  提頭攞宅善神　綠青色。開口現忿怒相貌。  被甲冑著赤衣。右手持大刀。左手捧鉾。髮紫  色也。

[0378a17]  毘盧勒叉善神　赤紫色。忿怒相現閉唇之  形。右拔折囉。左押腰。被甲冑著白青色衣。鬢  髮紺色。

[0378a20]  摧伏毒害善神　鬢聳立弭也。赤肉色。右手  持大刀。左手向外當胸。被甲冑著白色衣服  餘如常。

[0378a23]  增益善神　赤肉色。四臂容怒鬼。右第一手  持大刀。第二手把劍輪。左第一手持楊枝。第  二手捧半月。著袈裟其色綠色。裳紅懸頸瓔  珞。

[0378a27]  歡喜善神　綠色。頂上有孔雀。其色金色。右  手持一股鉤。左手押腰。被甲冑著赤衣。鬢髮  丹色。面體忿怒也。

[0378b01]  除一切障難善神　黃色。作瞋怒相。六臂被  鮮白衣服。右手持三戟叉。次手持經典。次手  捧舍利寶塔。左手持紅蓮華。次手持寶鉤。次
手把寶螺。戴寶冠著袈裟。吹天衣風。瓔珞環  釧如常。

[0378b06]  拔除罪垢善神　裸形被赤綠色袈裟。髮毛  聳立。赤黃色相也。右手持棒。其棒有五叉。左  手作拳置頂上。瞋眼開口。利牙出上下。甚怖
畏也。

[0378b10]  能忍善神　空色。右手持大刀。左手持矟。  被頂巾。其色白下至腂纔見冑端。鬢髮紫也  (已上右方立之)  。

[0378b13]  吠室羅摩拏善神　青黑色。現瞋王相。作閉  唇相。右手持金剛棓。左手捧全身舍利寶  塔。被甲冑著赤衣。鬢髮紫色也。

[0378b16]  毘盧博叉善神　肉色。懸黑絲臂。以筆作書  寫之勢。被甲冑著綠色衣服。鬢髮赤色。微笑  之形也。

[0378b19]  離一切怖畏神　形體如帝釋天。但頂上有  髑髏。髑髏上有三股形。

[0378b21]  救護一切善神　青白色。相貌如毘沙門天。  左右手合掌。十指端有紅色微敷蓮華。衣服  赤黃色。

[0378b24]  攝伏諸魔善神　髮毛聳立。黑肉色。相貌以  瓔珞為莊嚴。右手持劍。左手下掌向外。衣服  黃色。

[0378b27]  能救諸有善神　白綠色顏貌玉相也。二手  虛心合掌屈二頭指。附中指背第一文。冑上  被白色袈裟。裳赤色也。

[0378c01]  師子威猛善神　肉色戴師子寶冠。右第一  持斧。第二手持劍。左第一手持梵夾。第二手  持三叉戟。被袈裟其色紺色也。著小服虎皮。
極惡忿怒也。

[0378c05]  勇猛心地善神　被甲冑綠色。如能救諸有。  二手外縛當胸。微笑之相也  (已上左方立之)  。

[0378c07]  本奧云。又陀羅尼集經第三卷說十六善  神名字并總呪。又如空比丘夢感自塔院  律師之  (已上)  。

[0378c10]  谷響集八云。世有金剛智所譯般若守護  十六善神一卷三紙。讀之明知非是金剛  智筆語。綴文甚拙。想先達依金剛智圖畫
錄之。而假金智名矣。不自揣之甚。今謂於  翻譯席設譯語筆授證義綴文等職。翻梵  為漢。必不譯主之一手。而有再治有未治。
唯以義通為其長。豈以文飾為。今歲得一  本於智積院方丈。挍小池坊藏本而印行。  時享和二壬戌年仲夏月。

[0378c19]  豐山長谷輪下沙門　快道　誌

[0378c20]  一校了　慈順

[0378c21]  文政三年庚辰仲秋晦日。右以秀陽闍  梨令密榮挍之本亦　一校了。　龍肝

* * *

【經文資訊】大正藏第 21 冊 No. 1293 般若守護十六善神王形體  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
