大乘中觀釋論卷第八
安慧菩薩造

譯經三藏朝散大夫試鴻臚卿光梵  大師賜紫沙門臣惟淨等奉　詔譯

觀先分位品第九

[0153b28]  前品中說。如作者作業。彼能取所取二法。亦  互不相離施設有性。非勝義諦故。有異宗說  此頌言。

眼耳等諸根　　受等心所法  
彼所取若成　　有取者先住

[0153c04]  釋曰有一宗人作如是說。彼說有因。故下頌  言。

若無彼先住　　何有眼耳等

[0153c07]  釋曰。此中意樂先有物體。譬如織者。故下頌  言。

以是故當知　　先已有法住

[0153c10]  釋曰若彼所取見等有法先住。乃有所取。如  造器用。

[0153c12]  復次頌言。

眼耳等諸根　　受等心所法  
有法先住者　　以何可了知

[0153c15]  釋曰。彼宗意者。應知有其他法能取。即有所  取可得。

[0153c17]  論者言。彼眼等根別異。所取先無其體。此義  不成。此遣法差別。若或施設所取不有。即所  施設物性無體。如無經緯即  [疊*毛]
等不成。此遣  法自相。

[0153c21]  復次頌言。

若離眼等根　　有法先住者

[0153c23]  釋曰見聞及受者。此等諸法若有先住。故下  頌言。

應離眼耳根　　有見等無疑

[0153c26]  釋曰。今此非有。其眼根中無有見法可得和  合。非離眼根有見法故。如是所說。餘義亦然。  離眼等根而有何法。若取若捨若異眼根。何
有見聞。若無所取。或見或聞。云何可知。此是  所見所聞。此是能見能聞。亦非眼等先有能  見及受者可成。此復云何差別。見性不有
體故。何以故。若離眼等有法先住能成見聞  者。此即無住。若不離眼等有法先住。此乃見  即是聞。亦非道理。非見分位滅故。若或如是
能見眼根與所見相不相離者。是故離眼等  根亦無所取。何有能取。若見若聞。若離所取。  復何能取。或有頌言。

一切眼等根　　實無法先住

[0154a10]  釋曰。云何一一根有法先住。故下頌言。

眼等根所取　　異相復異種

[0154a12]  釋曰。此非眼等彼一一根先有法住。復次頌  言。

若眼等諸根　　無法先住者  
彼眼等諸根　　當云何先有

[0154a16]  釋曰。若一一根決定有法而先住者。此乃先  復有先。若爾為即為離邪。今此如是。亦非眼  根之前先有彼餘耳等諸根。彼等未有成故。
此復云何。故下頌言。

若見即聞者　　聞者即受者  
一一有先住　　如是非道理

[0154a22]  釋曰。非離見分位中有彼聞者受者而得和  合。亦非先有眼等諸根見性可得。眼等相違  故。

[0154a25]  復次頌言。

若見聞各異　　受者亦復異  
見時若能聞　　即成多我體

[0154a28]  釋曰。若眼等一一根。先各有異。即見聞各  異。受者亦異。若或見等次第所成。如是若有  見即能聞者。此乃因見有聞。此復云何。以各
別相續成多我體。若言別有取者。此應觀察。  彼宗引云。如佛所言。名色緣六處。而彼色者  四大所成。即有能取所取。是故實有取者分
位。由眼等根與六處和合次第。乃有受法生  起。

[0154b07]  復次頌言。

眼耳等諸根　　受等心所法  
彼從諸大生　　彼大無先住

[0154b10]  釋曰。彼能取性畢竟說者。云何離彼所取先  有大種所成。若爾即非所取。以能取非所取  成故。若所取如是決定有彼所取性者。如秤
低昂。即因果生滅離所取法。彼同時性如是  決定。能取差別即有多性可得。非無差別一  性同生。以離所取有所成故。若或大種所取
隨生。即無法先住。若彼大種無先住者。云何  大種所成眼等諸根有其所取。亦非能取所  取中間決定有法可得。

[0154b19]  復次頌言。

眼耳等諸根　　受等心所法  
若無先住者　　眼等亦應無

[0154b22]  釋曰。若眼等諸根無法先住者。即無有法能  取所取。即何有眼等能取相待因性。

[0154b24]  有人言。應知能取無性可得。此即是為發生  正見捨離邪見。如佛所言。若法有性皆如幻  化。此即正見。若法無性如幻化者。此即邪見。
此中頌言。

彼眼等先無　　今後亦復無  
以三時無故　　有性皆息滅

[0154c01]  釋曰。諸有分別於勝義諦中悉不成故。若有  分別皆是世俗施設所得。勝義諦中即無分  別。遣有性故。世俗諦中有所得法。皆如幻
化。如前所言。有法先住者。即是邪見所說。此  無相違。

觀薪火品第十

[0154c07]  復次所作。如說薪火物體有性。非如作者作  業一向對待所成。若薪火二法決定有性無  性。如作者作業此即不成。

[0154c10]  此中應問。若欲令其薪火二法物體有性者。  為一性邪。為復多性有所得邪。此義云何。是  故頌言。

若火即是薪　　作作者一性

[0154c14]  釋曰。有所安立。此說畢竟。此言薪者。因薪能  作於火燒時此有薪之業用。薪火非一。是故  作者作業非一性故。如陶師與瓶。此遣法自
相。薪火若一性者。即能燒所燒薪火二法不  得和合。此遣法差別。故下頌言。

若薪異於火　　離薪應有火

[0154c20]  釋曰。此中意者。若異法異性現事止息。即無  能燒所燒。若火燒時薪即不有即無所起。此  應思擇。若無起時彼即無性。亦非無薪有火
可見。若異於薪亦不見有因待之法。是故無  異。如無經緯即  [疊*毛]  等不成。

[0154c25]  復次頌言。

異即應常然　　火不因薪故  
薪即復無功　　此業用相違

[0154c28]  釋曰。雖有他法不相因待。不因彼薪火自燒  故。

[0155a01]  復次頌言。

火若常然者　　然火功相違  
此如先所說　　離薪別有火

[0155a04]  釋曰。若無其薪火常然者。此即無因。若爾  離薪常然乃可安立。若火常然能發起者。彼  然火具等諸相施作而悉相違。如是即無作
業功用。有薪亦無因待起處。即所燒相業用  無體。若謂燒時離火有薪。火不滅時異薪無  體。若無有異。此豈無過。云何燒時中有其薪。
若無所燒之薪異火有者。當火燒時薪亦遍  有。火若遍有。如是當知。薪無異性。此應思  擇。若言燒時不有薪者。是故薪火俱無異性。  若謂燒時有薪。此非道理。

[0155a14]  復次頌言。

異火即不到

[0155a16]  釋曰。與到相違故。如別物體。故下頌言。

不到即不燒

[0155a18]  釋曰。譬如別薪。故下頌言。

不燒即不滅

[0155a20]  釋曰。若薪盡即火滅。其或離薪即然火不成。  故下頌言。

不滅即常住

[0155a23]  釋曰。若自體常然者。如積土塊。云何離火而  有薪邪。以異不到故。若言薪在火中。此亦不  然。

[0155a26]  復次頌言。

若異薪有火　　即薪能到火  
如此人至彼　　彼人至此人

[0155a29]  釋曰。如是決定與到相違。若如是說喻即不  成。此乃有所得相違之言。

[0155b02]  復次頌言。

若異薪有火　　欲令薪到火  
彼二互相離　　薪火何能到

[0155b05]  釋曰。如彼人此人勿以一性異性取其物體。  彼若有者。即互相因待若其無體。如石女兒。  若法因待而有。如是乃有能取所取。亦不可
說一性異性。物體有性此即成就。

[0155b09]  復次頌言。

若因薪有火　　亦因火有薪

[0155b11]  釋曰。能燒所燒二不可得。故下頌言。

二何法先成　　薪火相因有

[0155b13]  釋曰。此畢竟說。彼二先後俱無體故。此意即。  是無相因待。若彼二法有異性先成。即有薪  火相因。若其無者。此非道理。

[0155b16]  復次頌言。

若因薪有火　　火即成復成

[0155b18]  釋曰。此中何因有彼薪火。相因道理。故下頌  言。

亦非不有薪　　而有火可得

[0155b21]  釋曰。火不因薪。彼無體故。火亦如是。若先有  所成。復因薪而有。此即云何。二法互相因待  先後可得。若此所得同時發起。亦非互相因
待道理。此復云何。故下頌言。

若法有因待　　是法還成待

[0155b26]  釋曰。若彼二相因者。即彼薪火二相還成待  法。此應思察故下頌言。

二法無所成　　已成云何待

[0155b29]  此義云何。

[0155c01]  復次頌言。

若未成有待　　未成當何待

[0155c03]  釋曰。未成即無體。因待亦無體。故下頌言。

若因待有成　　自待非道理

[0155c05]  釋曰。若自體有成復。何所成彼。薪火相因是。  義不成。

[0155c07]  復次頌言。

二因成無體　　無不因薪火

[0155c09]  釋曰。若不因薪。火應常然。故下頌言。

因薪火亦無

[0155c11]  釋曰。先後相因而不成故。故下頌言。

因火亦無薪

[0155c13]  釋曰。亦非燒時有薪。彼無體故。

[0155c14]  復次毘世師言。有不見相極微之火。有業及  業用。二法差別。是中先有一分和合。如是乃  有薪一分來發起火相。故頌遣言。

火不餘處來

[0155c18]  論者言。今此何因業用和合。以差別因性所  生故。若有分位業用生起。即彼分位。彼彼方  處各各差別。汝先說言一分和合。此非道理。
以業無依故。亦非起時。若合若離差別因性  業用分位有所生起。亦非離所起時別有對  待因性可得。生時如是果體作用。此中亦非
先無差別。亦非法差別因。中間一分無體。  亦非中間一分而得和合。於差別中若有一  分和合。即俱時分位所作相違。亦無壞其業
用。所生道理或有害故。若計滅有所得。即彼  物體還復墮於差別法中。是故當知。火不從  彼餘處而來。亦無如是自差別所作一分有
體和合。云何於彼差別不差別中。計著多性。  又一分中亦有所著。又於無分位中著火有  性。如是薪火二法。此應思擇。如前已說。次下  頌言。

薪中亦無火

[0156a06]  釋曰。離火亦無差別因性。彼火因果無異性  火故。此應思擇。又復能取發起所得。彼即不  有。是故無別異性薪從餘處而來至火。亦非
無火。故下頌言。

餘法亦復然　　如去來品說

[0156a11]  釋曰。若或無薪。云何得有能燒所燒。若有所  燒時。非無能燒。亦無能燒中有能燒發起。若  有能燒時。非無所燒。是故無能燒所燒亦非
相離。

◎

大乘中觀釋論卷第八

* * *

【經文資訊】大正藏第 30 冊 No. 1567 大乘中觀釋論(第1卷-第9卷)  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】維習安大德提供之高麗藏 CD 經文，維習安大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
