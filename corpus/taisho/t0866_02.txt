金剛頂瑜伽中略出念誦經卷第二


大唐南印度三藏金剛智譯

[0231b09]  ◎爾時世尊。復入文殊師利摩訶菩提薩埵  三摩耶。所生法加持金剛三摩地已。從自心  出此一切如來大智慧三摩耶。名一切如來
心。即說密語。

[0231b13]  跋折囉底　瑟那  (三合)

[0231b14]  纔出此語時。於一切如來心。即彼薄伽梵執  金剛。以為智劍而出已。同一密合。入於毘盧  遮那佛心中。便為劍鞘。既成就已。住於毘
盧遮那佛手中。于時從彼如來劍鞘身中。  出現一切世界等如來身。一切如來智慧  等。及一切如來神變遊戲已。由極妙吉祥故。
及金剛薩埵三摩地極堅牢故。同一密合。以  為文殊師利摩訶菩提薩埵身。既成就已。往  於世尊毘盧遮那佛心。而高聲作是言奇哉  曰。

我是諸佛語　　號為文殊聲  
若以無形色　　音聲可得知

[0231b26]  爾時文殊師利摩訶菩提薩埵。從世尊心下  已。依一切如來右邊月輪中住復請教示。

[0231b28]  爾時毘盧遮那佛。入一切如來智慧三摩耶  金剛三摩地已現一切如來斷除煩惱三摩  耶。為盡遍眾生界。斷除一切苦故。及一切
安樂悅意受用故。乃至成就一切如來隨順  音聲。圓滿慧最上悉地故。彼金剛覺。於文  殊師利摩訶菩提薩埵。如上於雙手授之。于
時一切如來。以金剛覺而為名號。復以金剛  名授其灌頂。爾時金剛覺菩薩摩訶薩。以其  金剛劍。揮斫已。而高聲唱是言曰。

此是諸如來　　般若波羅蜜  
能破諸怨敵　　滅罪中為最

[0231c10]  此是金剛覺摩訶菩提薩埵三摩地一切如來  智慧第二。

[0231c12]  爾時世尊。復入纔發心。能轉一切如來法輪  摩訶菩提薩埵三摩耶。所生法加持金剛三  摩地已。即從自心。出此一切如來法輪三摩
耶。名一切如來心。即說密語。

[0231c16]  跋折囉　曳都

[0231c17]  纔出此語時。從一切如來心。即彼薄伽梵執  金剛。以為金剛界大壇場出已。同一密合。入  於毘盧遮那佛心中。以為金剛輪身。即於如
來手中住。于時從彼金剛輪身。出現一切世  界微塵等如來身。出已由纔發心能轉法輪  故。及金剛薩埵三摩地極堅牢故。以為纔發
心轉法輪身。成就已住於毘盧遮那佛心。而  高聲唱是言奇哉曰。

於執金剛中　　金剛輪為上  
彼以纔發心　　而能轉法輪

[0231c27]  爾時纔發心轉法輪。摩訶菩提薩埵身。從佛  心下已依於一切如來左月輪中而住復請  教示。

[0232a01]  爾時世尊。復入一切如來金剛眼輪三摩地  已。一切如來大壇場三摩耶。為盡遍眾生界。  入不退轉輪。一切安樂悅意受用故。乃至成
就一切如來轉正法輪最上悉地故。即彼金  剛輪。而為彼纔發心轉法輪摩訶菩提薩埵。  如上於雙手而授之。爾時一切如來以金剛
道場名而為之號。爾時金剛道場菩薩。以其  金剛輪。為一切如來不退轉故安立已。復高  聲唱是言曰。

此是諸如來　　能淨治一切  
是名不退轉　　菩提之道場

[0232a12]  此是金剛道場摩訶菩提薩埵纔發心能轉一  切如來法輪智第三。

[0232a14]  爾時世尊復入無言摩訶菩提薩埵三摩耶。  所生法加持金剛三摩地已。即從自心出一  切如來念誦三摩耶。名一切如來心即說密  語。

[0232a18]  跋折囉　婆沙

[0232a19]  纔出此語時。從一切如來心。彼即以為一切  如來法文字出已。同一密合。入於世尊毘盧  遮那佛心。便為金剛念誦身而住於世尊掌
中。爾時即從金剛念誦身。出現一切世界微  塵等如來身。既出已而作一切如來法界性  等一切神變遊戲已。而自語言極堅牢故。同
一密合。以為語言金剛菩提薩埵身已。住於  毘盧遮那佛心。而高聲作是言奇哉曰。

自然之祕密　　我為密語言  
若說於正法　　遠離語戲論

[0232a29]  爾時無言摩訶菩提薩埵身。從佛心而下。依  於諸如來背後月輪中而住復請教示。于時  世尊。復入一切如來祕密語言三摩耶三摩
地。為一切如來語言智三摩耶。盡遍眾生界。  語言悉地成就故。一切安樂悅意受用故。乃  至獲得一切如來語言祕密性勝上悉地故。
即彼金剛念誦。為彼無言摩訶菩提薩埵。如  上授與雙手。爾時一切如來以金剛語言名  而為之號。于時金剛語言菩提摩訶薩埵。以
其金剛念誦而與一切如來談論已。而高聲  唱是言曰。

此是諸如來　　金剛之念誦  
於諸如來祕　　能為速成就

[0232b13]  此是蓮花部金剛語言摩訶菩提薩埵三摩地  一切如來離語言戲論智第四。

[0232b15]  已上四菩薩是蓮花部一切如來大智三摩耶  薩埵。

[0232b17]  爾時世尊。復入一切如來毘首羯磨摩訶菩  提薩埵三摩耶。所生羯磨加持金剛三摩地  已。即從自身心。出現一切如來羯磨三摩耶。
名一切如來心即說密語。

[0232b21]  跋折羅　羯磨

[0232b22]  纔出此語時。從一切如來心。即彼薄伽梵執  金剛。以為一切羯磨平等性智善曉了故。金  剛薩埵三摩地極堅牢故。即彼薄伽梵執金
剛一切如來羯磨光明而出現已。由彼一切如  來羯磨光明照曜故。諸世界得成一切羯磨  界。同一密合。便入毘盧遮那佛心。遍滿盡虛
空界量。由一切如來金剛羯磨界故。以為羯  磨金剛身。而住於世尊掌中。爾時從彼羯磨  金剛身。出現一切世界微塵等如來身。既現
已。於一切世界一切如來羯磨等。一切如來  神變遊戲作已。一切如來無邊羯磨故。復以  金剛薩埵三摩地極堅牢故。以為一切如來
毘首羯磨摩訶菩提薩埵身。即住於世尊毘  盧遮那佛心。而高聲唱是言奇哉曰。

諸佛羯磨不唐捐　　羯磨金剛而能轉  
唯我住茲能廣為　　以無功用作佛事

[0232c09]  于時大毘首羯磨摩訶菩提薩埵身。從佛心  下已。依於如來前月輪中住復請教示。爾時  世尊入一切如來不空金剛三摩地已。為一
切如來轉供養等無量不空一切羯磨儀式廣  大三摩耶。為盡遍眾生界。一切羯磨悉地。及  一切安樂悅意受用故。乃至獲得一切如來
金剛羯磨性智神通最上悉地故。是彼羯磨  金剛。為一切如來金剛羯磨摩訶菩提薩埵。  為一切如來羯磨轉輪故。復以一切如來金
剛羯磨故。為其灌頂而於雙手授之。爾時一  切如來以為金剛毘首名而為之號。復以金  剛名而灌其頂。于時金剛毘首菩薩摩訶薩。
即以彼羯磨金剛置於心上。為令作用一切  如來羯磨事已。而高聲唱是言曰。

此是諸如來　　最上毘首磨  
我及所授者　　羯磨能羯磨

[0232c25]  羯磨部中金剛毘首羯磨大菩薩三摩地一切  如來所作事業智第一。

[0232c27]  爾時世尊。復入難勝鬪戰勇健精進摩訶菩  提薩埵三摩耶。所生羯磨加持金剛三摩地  已。入一切如來擁護三摩耶。名一切如來心。
從自身心而出。即說密語曰。

[0233a02]  拔折羅　阿囉  (二合)  乞沙  (二合)

[0233a03]  纔說此語時。於一切如來心。即彼薄伽梵執  金剛。以為堅牢甲冑。而出已。同一密合便入  世尊毘盧遮那佛心中。復為大金剛甲冑身。
而住於如來手中。爾時從金剛甲冑身中。出  現一切世界微塵等如來身。出已。一切如來  擁護儀式廣大羯磨等。一切如來神變遊戲
作已。由難勝鬪戰精進故。及以金剛三摩地  極堅牢故。同一密合。以為難勝精進摩訶菩  提薩埵身。成就已。住於毘盧遮那世尊心中。  而高聲唱是言奇哉曰。

精進所成甲堅牢　　堅牢於餘堅牢者  
以堅牢故非色身　　能為最上金剛身

[0233a15]  爾時彼難勝精進摩訶菩提薩埵身。從佛心  中下已。依於諸如來右邊月輪中而住復請  教示。爾時如來。入一切如來堅固金剛三摩
地已。入一切如來精進波羅密三摩耶。為盡  遍眾生界救護。一切安樂悅意受用故。乃至  獲得一切如來金剛身。最上悉地果故。彼金
剛甲冑。為彼難勝精進摩訶菩提薩埵。如上  於雙手而授之。爾時一切如來。以金剛友名  而為之號。復以金剛名號授其灌頂。爾時金
剛友菩薩摩訶薩。以其金剛甲冑。而被一切  如來已。而高聲唱是言曰。

此是諸如來　　最上慈甲冑  
堅固精進護　　名為大親友

[0233a28]  金剛友大菩薩三摩地一切如來慈護甲冑  智第二。

[0233b01]  爾時世尊。復入摧一切魔摩訶菩提薩埵三  摩耶。所生金剛三摩地已。入一切如來方  便三摩耶。名一切如來心。從自身心而出。即  說密語曰。

[0233b05]  跋折羅　藥叉

[0233b06]  纔出此語時。從一切如來心。即彼薄伽梵。  以為大牙器。而出已。同一密合。入世尊毘  盧遮那佛心。便成金剛牙身已。而住於如來
掌中。于時從彼金剛牙身中。出現一切世界  微塵等如來身已。一切如來調伏暴惡。一切  如來神變遊戲。由極摧一切魔故。及金剛
薩埵三摩地極堅牢故。以為摧滅一切魔菩  薩身已。便住於毘盧遮那佛心。而高聲唱是  言奇哉曰。

我是諸佛大方便　　有大威德應調伏  
若為寂靜利眾生　　摧滅魔故作暴惡

[0233b17]  時彼摧滅魔大菩提薩埵身。從佛心下。依於  諸如來左月輪中而住已。復請教示。爾時世  尊。入一切如來暴惡金剛三摩地已。一切如
來意調伏。麁惡三摩耶。為盡遍眾生界無怖  畏。一切安樂悅意受用故。乃至獲得一切如  來大方便智。神通最上悉地果故。以彼金剛
牙器仗。為摧滅一切魔摩訶菩提薩埵。如上  雙手而授之。于時一切如來。以金剛暴惡名  而為之號。是時金剛暴惡摩訶菩提薩埵。將
彼金剛牙器仗。置於已口中。恐怖一切如來  已。而高聲唱是言曰。

此是諸佛現　　最上降伏者  
金剛牙器仗　　哀愍方便設

[0233c01]  此是金剛暴惡大菩薩三摩地一切如來大方  便智第三。

[0233c03]  爾時世尊。復入一切如來拳摩訶菩提薩埵  三摩耶。所生羯磨加持金剛三摩地。入一切  如來身口意金剛縛三摩耶。名一切如來心。
從自心出已。即說密語曰。

[0233c07]  跋折羅　散地  (重音呼)

[0233c08]  纔出此語時。從一切如來心。即彼執金剛。  以為一切如來印縛。出已同一密合入於毘  盧遮那佛心。而為金剛縛身已。而住於世尊
掌中。于時從彼金剛縛身中。出現一切世界  微塵等如來身。出已。為於一切世界。一切如  來印縛智等。作一切神變已。由一切拳牢
縛故。及金剛薩埵三摩地極堅牢故。同一密  合。以為一切如來拳摩訶菩提薩埵身。成已。  住於世尊毘盧遮那佛心。而高聲唱是言奇  哉曰。

我是三摩耶　　堅牢縛身者  
諸願求成就　　雖解脫示縛

[0233c20]  于時彼一切如來拳摩訶菩提薩埵身。從佛  心下已。依諸如來背後月輪中住。復請教示。

[0233c22]  爾時世尊。入一切如來三摩地已。一切如來  印縛三摩耶。盡遍眾生界。一切如來大神力  現驗作事故。一切悉地諸安樂悅意受用故。
乃至一切如來一切智智印。為生最上悉地  果故。彼金剛縛。為一切如來金剛拳摩訶菩  提薩埵。如上雙手授之。于時一切如來。以金
剛拳名而為之號。復以金剛名授其灌頂。爾  時金剛拳菩薩摩訶薩。以其金剛縛。而縛之  一切如來已。高聲唱是言曰。

此是諸如來　　堅牢金剛縛  
若為一切印　　速疾成就故  
三摩耶極難　　羯磨能超度

[0234a05]  金剛拳大菩薩三摩地縛一切如來身口意  智第四。

[0234a07]  於羯磨部中。四菩薩三摩地。都名一切如來  羯磨智。爾時阿閦如來。為毘盧遮那世尊。入  一切如來智印故。金剛波羅蜜三摩耶。金剛
加持金剛三摩地。已即從自心。出現一切如  來金剛三摩耶。名一切如來印。即說密語曰。

[0234a12]  薩埵　跋折麗

[0234a13]  纔出此語時。於一切如來心。出現金剛光明。  於彼金剛光明諸門。即彼執金剛。一切世界  微塵等。以為如來身印。一切智同一密合。周
遍一切世界量。以為大金剛身已。於世尊毘  盧遮那前。依於月輪住。而高聲唱是言奇哉  曰。

諸佛與薩埵　　金剛極堅牢  
若以堅牢故　　非身金剛身

[0234a21]  如來部中金剛波羅蜜一切如來金剛三摩  耶智第一。

[0234a23]  爾時寶生如來。以為世尊毘盧遮那如來。入  一切如來智印故。寶波羅蜜三摩耶。所生寶  金剛加持三摩地。已即從心。出現此金剛寶
三摩耶身印。即說密語曰。

[0234a27]  阿羅  (二合)  怛那  (二合)  跋折麗

[0234a28]  纔說此語時。從一切如來心中。出現寶光明。  於彼寶光明。即彼執金剛。一切世界微塵等。  以為如來身印。一切如來諸智。同一密合。周
遍一切世界量。而為大金剛寶身。依毘盧遮  那右邊月輪中住。而高聲唱是言奇哉曰。

諸佛金剛契　　我是寶金剛  
堅牢灌頂門　　說如來身印

[0234b06]  如來部中寶波羅蜜一切如來金剛寶灌頂  三摩耶智第二。

[0234b08]  爾時觀自在王如來。以為世尊毘盧遮那佛。  契一切如來智故。入法波羅蜜三摩耶。所生  金剛加持三摩地已。即從自身。出現此法三
摩耶身契。即說密語曰。

[0234b12]  達摩　跋　折囉

[0234b13]  纔出此語時。從一切如來心。出現蓮花光明。  於彼蓮花光明。即彼薄伽梵執金剛。以為一  切世界微塵數如來身。一切如來智契已。同
一密合。一切世界周遍量以為金剛蓮花身  已。依於毘盧遮那佛背後月輪中住。而高聲  唱是言奇哉曰。

一切佛謂我　　清淨法金剛  
若以性清淨　　雖染而清淨

[0234b21]  如來部中法波羅蜜三摩耶所生加持金剛  三摩耶智第三。

[0234b23]  爾時不空成就如來。為世尊毘盧遮那一切  如來遍智契故。入一切波羅蜜三摩耶。所生  金剛加持三摩地已。此一切三摩耶自已契。
從自心而出。即說密語曰。

[0234b27]  羯磨　跋　折哩

[0234b28]  纔出此語時。從一切如來心。出現一切羯磨  光明。於其一切如來光明。即彼薄伽梵執金  剛。以為一切世界微塵等如來身遍契一切如
來智已。復同一密合。遍滿一切世界量。面向  四方。以為羯磨金剛身已。依於世尊毘盧遮  那左邊月輪中住。而高聲唱是言奇哉曰。

一切如來智　　我多種羯磨  
金剛若唯一　　盡遍佛世界  
能事業羯磨

[0234c08]  一切如來三摩耶羯磨波羅蜜一切如來作  佛事業智第四。

[0234c10]  都名一切如來摩訶波羅蜜。爾時毘盧遮那世  尊。復入一切如來愛樂供養三摩耶。所生金  剛三摩地已。此一切如來眷屬。摩訶持明天
女。從自心而現。即說密語曰。

[0234c14]  跋折囉　邏細絏  (二合)

[0234c15]  纔出此語時。從一切如來心。出現金剛印。於  其金剛印峯。即彼薄伽梵執金剛。以為一切  如來微塵等如來身已。同一密合。為金剛喜
摩訶持明天女。遍身似金剛薩埵女。殊妙色  相形貌威儀。一切嚴具而為莊飾。一切如來  部所攝。是為金剛薩埵女。既成就已。即依於
阿閦鞞世尊左邊月輪中住。而高聲唱是言  奇哉曰。

我無比供養　　餘無有能者  
若以愛供養　　能成諸供養

[0234c25]  一切如來喜愛密供養菩薩三摩地一切如  來安樂悅意智第一。

[0234c27]  爾時世尊。復入一切如來寶鬘灌頂三摩耶。  出生金剛三摩地已。此一切如來部。摩訶持  明天女。從自心而出。即說密語曰。

[0235a01]  跋折囉　麼隸

[0235a02]  纔出此語時。從一切如來心。出現摩訶寶契。  從彼寶契。即彼薄伽梵執金剛。以為一切世  界微塵等如來身已。同一密合。復為金剛鬘
摩訶天女已。依於世尊寶生左邊月輪中住。  而高聲唱是言奇哉曰。

我是無寶　　名寶供養　　若於三界  
為勝諦王　　即以供養　　而為教令

[0235a09]  一切如來寶鬘灌頂供養一切如來覺分智第  二。

[0235a11]  爾時世尊。復入一切如來歌詠三摩耶。所生  金剛三摩地已。從自心。出現一切如來部摩  訶天女。即說密語曰。

[0235a14]  跋折羅　倪  (俄以切)  坻

[0235a15]  纔出此語時。從一切如來心。出現一切如來  法契。從其法契。即彼薄伽梵執金剛。以為一  切世界微塵等如來身。同一密合。復為金剛
歌詠摩訶天女。依於觀自在王佛左邊圓滿  月輪中。而住高聲唱是言奇哉曰。

我是諸供養　　以為歌詠者  
雖能令歡喜　　假設如空響

[0235a22]  一切如來歌詠供養菩薩三摩地一切如來偈  頌三摩耶智第三。

[0235a24]  爾時世尊毘盧遮那。復入一切如來作舞供  養三摩耶。所生一切如來部大天女。從自心  而出。即現說密語。

[0235a27]  跋折囉　涅哩帝曳  (二合)

[0235a28]  纔出此語時。從一切如來心。為一切如來作  務種種廣大儀式供養。出已。從彼一切如來  舞供養廣大儀式。即彼薄伽梵執金剛。以為
一切世界微塵等如來身已。依於世尊不空  成就如來左邊滿月輪中而住。高聲唱是言  奇哉曰。

廣大一供一切供　　能作利益遍世間  
若以金剛舞儀式　　而能成就佛供養

[0235b07]  一切如來舞供養一切如來無上供養羯磨智  第四。

[0235b09]  已上四部。是一切諸如來密法供養。

[0235b10]  爾時阿閦鞞世尊。復為供養毘盧遮那如來。  隨外供養故。入一切如來能為滋茂三摩耶。  所生金剛。名一切如來主香  婇  女。從自心
出。即說密語曰。

[0235b14]  跋折羅　度鼙

[0235b15]  纔出此語時。復從一切如來心。即彼薄伽梵  執金剛。以為無量種種莊嚴供養雲集。以此  無量眾香雲氣嚴雲。遍滿一切金剛界已。又
從彼眾香供養嚴雲海中。出現一切世界微  塵數如來身已。同一密合。以為金剛香天身。  依於世尊阿閦佛金剛摩尼峯樓閣左角邊月  輪中住。而高聲唱是言奇哉曰。

我為天供養　　能令善滋茂  
若入諸眾生　　速得證菩提

[0235b24]  一切如來香供養能令滋茂菩薩三摩地所生  金剛攝智第一。

[0235b26]  爾時寶生如來世尊。復為供養毘盧遮那世  尊。隨外供養故。入寶莊嚴具供養三摩耶。所  生金剛三摩地已。從自心。出現一切如來承
旨天女。即說密語。

[0235c01]  跋折羅　補瑟鞞  (二合)

[0235c02]  纔出此語時。從一切如來心。即彼薄伽梵執  金剛。以為一切花供養莊嚴。出現。遍滿虛空  已。復從一切諸花供養莊嚴中。出現一切世
界微塵等如來身。同一密合。以為金剛承旨  天女之身。依於毘盧遮那世尊金剛摩尼峯  樓閣左角邊月輪中住。而高聲唱是言奇哉  曰。

我是花供養　　能為諸嚴具  
供養寶性已　　速獲於菩提

[0235c11]  一切如來金剛花供養菩薩三摩地一切如來  寶莊嚴具供養三摩耶智第二。

[0235c13]  爾時觀自在。王如來世尊為供養毘盧遮那  如來。隨外供養故。入一切如來光明供養三  摩耶。所生金剛三摩地已。此一切如來女使。
從自心而出。即說密語。

[0235c17]  跋折囉  (二合)  虜計

[0235c18]  纔出此語時。從一切如來心。即彼薄伽梵執  金剛。以為一切世界光明供養莊嚴。遍滿法  界。出現已。從彼一切光明供養莊嚴中。復出
現一切世界微塵等如來身。同一密合。以為  金剛光明天身已。於世尊金剛摩尼峯樓閣  左角邊月輪中而住。高聲唱是言奇哉曰。

我是大供養　　以為清淨燈  
若具法光明　　速得諸佛眼

[0235c26]  一切如來燈光明供養莊嚴菩薩三摩地一  名如來光明遍法界智第三。

[0235c28]  爾時不空成就如來世尊。為供養毘盧遮那  世尊。隨外供養故。入一切如來塗香供養三  摩耶。所生金剛三摩地已。從自心。出一切如
來婢使。即說密語曰。

[0236a03]  跋折囉　蹇提

[0236a04]  纔出此語時。從一切如來心。即彼薄伽梵執  金剛。以為一切如來塗香供養莊嚴。出現。從  彼一切塗香供養莊嚴中。復出現一切世界
微塵等如來身。同一密合。以為金剛塗香天  身。依於世尊金剛摩尼峯樓閣左角邊月輪  中住。而高聲唱是言奇哉曰。

我塗香供養　　是殊妙悅意  
若以如來香　　遍授一切身

[0236a12]  一切如來塗香供養三摩耶菩薩三摩地是一  切如來戒三摩地慧解脫解脫知見香等智第  四。

[0236a15]  都名奉受一切如來教者天女。

[0236a16]  爾時世尊毘盧遮那如來。復入一切如來三  摩耶鉤三摩耶。所生薩埵金剛三摩地已。從  自心。出現此一切如來一切群眾印主。即說  密語。

[0236a20]  跋折羅　俱奢若  (短聲)

[0236a21]  纔出此語時。復從一切如來心。即彼薄伽梵  執金剛。以為一切如來一切群印。出現。從彼  諸如來一切世界微塵等。出現如來身已。同
一密合。復為金剛鉤摩訶菩提薩埵身已。依  於世尊金剛摩尼峯樓閣金剛中間月輪中  而住。鉤一切如來。三摩耶已。而高聲唱是言  奇哉曰。

我是諸如來　　堅固三摩耶  
若我鉤召已　　祗奉一切壇

[0236b01]  一切如來鉤菩薩三摩地一切如來三摩耶鉤  召智第一。

[0236b03]  爾時世尊。復入一切如來三摩耶引入。摩訶  菩提薩埵三摩耶。所生三摩地已。從自心。出  現導引一切如來入印使者。即說密語。

[0236b06]  跋折羅　波捨  (短呼)

[0236b07]  纔出此語時。從一切如來心。即彼薄伽梵執  金剛。以為一切如來引入群印已。即從一切  如來引入群印。出現一切世界微塵等如來
身已。同一密合。復為金剛羂索摩訶菩提薩  埵身。依於世尊金剛摩尼峯樓閣寶門間月  輪中而住。引入一切如來已。而高聲唱是言  奇哉曰。

我是諸如來　　金剛固羂索  
設入諸微塵　　復令彼引入

[0236b16]  一切如來金剛羂索大菩薩三摩地引入一切  如來智第二。

[0236b18]  爾時世尊。復入一切如來三摩耶。鉤鎖摩訶  菩提薩埵三摩耶。所生薩埵金剛三摩地已。  即從自心。出現一切如來縛諸如來心使者。
即說密語。

[0236b22]  跋折羅　娑怖  (二合)  吒

[0236b23]  纔出此語時。從一切如來心。即彼薄伽梵執  金剛。以為一切如來三摩耶縛眾印。而出已。  復從彼一切如來三摩耶縛眾印中。出現一
切世界微塵等如來身。同一密合。以為金剛  鉤鎖摩訶菩提薩埵身已。依於如來金剛摩  尼寶峯樓閣法門間月輪中住。而高聲唱是  言奇哉曰。

我是諸如來　　金剛堅鉤鎖  
雖一切縛解　　為生故受縛

[0236c03]  一切如來三摩耶鉤鎖摩訶菩提薩埵三摩地  一切如來三摩耶縛智第三。

[0236c05]  爾時世尊。復入一切如來攝入。摩訶菩提薩  埵三摩耶。所生薩埵金剛三摩地已。即從自  心。出現此一切如來諸印童僕。即說密語。

[0236c08]  跋折羅吠捨  (短呼之)

[0236c09]  纔出此語時。從一切如來心。即彼薄伽梵執  金剛。以為一切如來諸呪群眾。出現。即於彼  一切如來諸呪群眾中。出現一切世界微塵
等如來身同一密合。以為金剛攝入身。依於  世尊金剛摩尼寶峯樓閣羯磨門間月輪中  住。而高聲唱是言奇哉曰。

我是諸如來　　金剛攝牢固  
能為一切主　　亦復作童僕

[0236c17]  一切如來攝入摩訶菩提薩埵三摩耶所生金  剛三摩地名一切如來金剛攝入智第四。

[0236c19]  已上都名一切如來受教者。如上次第。盡諸部  眷屬。壇場主。及金剛薩埵為首。一切菩薩等。  各各思惟本三摩地。自己形狀服飾。所執記
印。然後思惟自己所持明主菩薩色相。又想  諸佛世尊。滿虛空界。油麻等量。若自己身結  加趺坐。置右手於左手上。舌拄上齶。住意
於鼻端微細金剛大柱。以念繩繫意。令作堪  任。如調鍊淨臘。其心隨調。種種任用。又若  水精石雲母等。本性明徹隨其色影。而為變
現。是心亦爾。本性清淨。但由妄業耽著世間  技藝工巧。隨彼轉變。一切妄想之所莊飾。  寧可翻妄歸真。修習實相。一切智智無上功
德分別道用。如是以決定慧味。善巧意樂。  勇猛威德。觀察自心。散亂煩惱所薰。蘊入界  等攝所攝遠離。法無我相應。初始生。猶如陽
焰幻化乾闥婆城。如空中響。如旋火輪夢妄。  遠離過於一百六十世間心。作是思惟已。於  己身心自知可驗。彼是知道者見道者真實
所說。愚夫繫著相者。終不了知。次須入觀止  出入息。初依瑜伽安那般那。繫念修習。不動  身軀。亦不動支分。名阿娑頗那伽法。久修
行者。如是思惟時。入想己身住在虛空。一切  諸佛遍滿法界。以彈指印令從坐起。持誦  者應思惟諦聽諸佛告言。善男子無上正等
菩提。速宜現證。汝若一切如來真實。未能了  知。云何堪忍能修一切苦行。爾時聽聞一切  佛語已。即依儀式。從定而出。即結從坐起印。
其印法金剛拳雙結已。檀慧度互相鉤進力  度仰相拄。即說密語。

[0237a19]  唵　跋折羅　底瑟咤

[0237a20]  以此印。起已。應觀十方佛海一一佛前。己身  住在足下。頂禮於一切如來。禮訖以此密語  應當表白曰。

[0237a23]  唵　薩婆怛他揭多迦耶縛  (无我反)  袪  (二合)  質多鉢  囉  (二合)  那莫　跋折囉　婆那  [合*牛]  (二合)
迦阿嚧迷

[0237a25]  梵存初字。論曰以一切如來身口意。如是我  金剛敬禮。次第敬禮一切如來已作如。是  言願世尊示誨。於我云何是真實法云何安
住奉行。復應思惟一切如來。各面告如是言。  善男子應以三摩地本性成就。隨意念誦。當  觀察自心。即說密語。

[0237b02]  唵　質多鉢喇底  (丁里切)  迷曇羯盧弭

[0237b03]  誦此密語時。觀於自心狀如月輪已。復白一  切如來。世尊願教示於我。欲見月輪相。一切  如來復告言。善男子此心本性清淨。隨彼所
用。隨意堪任。譬如素衣易受染色。本性清淨  心。增長智故。以本性成就密語。應發菩提心。  即說密語。

[0237b09]  唵　菩提　質儋　欝波陀耶弭

[0237b10]  誦此語時。應結金剛縛契。以此密語。即想彼  月輪極清淨堅牢。大福德所成。於佛性菩提。  從所生形狀。如月輪澄靜。清淨無諸垢穢。諸
佛及佛子。稱名菩提心。既見智所成月。即以  心啟告。顯發於諸如來。世尊我見彼月輪。  極清淨爾時一切如來告言。汝當親近。一切
如來普賢之心。汝應善修習此一切如來普  賢之心。堅牢故。於自心月輪中。想金剛杵形  像。鈍真金色。具放光焰。即是無垢清淨佛智。
又想其杵具五叉股。持誦師承一切佛旨。以  其五叉股契。想置其杵中。而誦密語。

[0237b21]  底瑟咤　跋折羅

[0237b22]  次說結契法。先金剛縛已。竪忍願度相著。  以進力度。於忍願傍如曲叉。竪相去兩大麥  許。又以定智度及檀慧度。兩兩相合。竪如叉
股。是名五金剛契次修瑜伽者。復以金剛羯  磨契印。心想廣展此金剛印。即說密語。

[0237b27]  娑婆羅　跋折羅

[0237b28]  說結羯磨印法。以智定度。各捻檀慧度頭。申  餘三度。如三股跋折囉。左仰右覆。右在上已。  當其心上。摩轉如輪。其次想自心是菩提
心。身為金剛所成。以意念誦前密語。即自  隨意境界。而盡展金剛身。滿一切虛空世界。  其次以此密語。收攝其金剛。即說密語。

[0237c05]  唵　僧喝囉　跋折囉

[0237c06]  其次彼金剛。以此密語而堅牢之。復說密語。

[0237c07]  唵　涅哩茶　底瑟咤　跋折囉

[0237c08]  以此呪。堅牢已。持身如故。其次思惟於一切  虛空界。所有一切如來。身口意金剛界。彼皆  以諸佛神力加持。入於自身金剛中。作此念
時。而誦密語。

[0237c12]  唵　跋折囉哆麼  (二合)  俱含三摩愈含摩  訶三摩愈含　薩婆怛他羯多　阿毘三  菩提　跋折囉哆麼  (二合)

[0237c15]  俱含

[0237c16]  梵存初字。論曰我是金剛身。三摩耶身。摩訶  三摩耶身。一切如來現證菩提。為金剛身。其  次以專定心。想己身隨一切相好。莊嚴披服
交絡繒綵。以一切佛冠。而受灌頂。以摩訶菩  提薩埵身。而想自身。其次為欲超過諸天。色  相堅牢故。自己所念誦天三摩地。加持灌
頂。以此儀式應善思惟。次結印法。金剛縛牢  縛已。直舒忍願度是也。為瑜伽加持故。應置  其印於心。次於額喉頂上。而說密語。

[0237c25]  唵　跋折囉　薩埵　阿地瑟咤　薩縛麼  含  (二合)

[0237c27]  以此瑜伽。加持自身。為金剛。凡加持契。各隨  本部。置其處已。於頂上解散之。又說自所念  誦。天灌頂者。謂從心所起金剛寶印。置於
額上而灌頂結灌頂印法。謂結金剛縛已竪  智定度。進力二度頭相拄。屈其中分如摩尼  寶狀。是名授灌頂印。而說密語。

[0238a04]  唵　跋折羅　阿羅  (二合)  怛那  (二合)  阿毘詵遮  摩含  (二合)

[0238a06]  其次思惟自所念誦呪。天令入自身。而誦此  四字密語。

[0238a08]  壤而  (迦反上短呼)  吽  (重引)  鑁  (無凡反)  護  (引)

[0238a09]  以此瑜伽加持。一切呪印速得成就。

[0238a10]  次執金剛菩薩所說。其灌頂印。分擘已各存  本勢。於額前。以進力度互三繞之。如繫鬘法。  頂後亦爾。結已。從頂上兩邊。至肚。起於檀
慧度。次第散解之。誦此密語。

[0238a14]  唵　跋折　囉阿囉  (二合)  怛那麼隷　阿毘詵  者薩婆慕那羅  (二合)  冥涅哩　遲呬  (平)  句嚧末  羅迦婆制那鑁
(亡凡反)

[0238a16]  餘灌頂契。同用此法散之。  次結金剛縛拍手印。而令歡喜。即說密語。

[0238a18]  唵　跋折囉　都屣扈

[0238a19]  以此語法。解結契令得歡喜。當為金剛體性。  或為金剛薩埵。此瑜伽方便。於十六摩訶薩。  及彌勒等。諸餘十地得自在者。彼大菩薩。
各各自己三摩耶印等。三摩地之所加持灌  頂。而以如上法。應當思惟修習次第。若復念  誦如來部呪。或誦轉輪者。即以如後所說法。
應加持灌頂。其中修一切部瑜伽加持者。謂  薩埵金剛印結已。置於心上結印法。結金剛  縛已。竪忍願度如針是也。而說呪曰。

[0238a28]  唵　跋折囉　薩埵　阿地瑟咤　娑婆摩  吽

[0238b01]  是名金剛部加持語契。復次若寶部結金剛  寶契。結契法。結金剛縛已。以智定度面相捻。  稍令曲屈。以忍願度中分面相捻。偃曲如寶
是也。置於額上即誦密語。

[0238b05]  唵　跋折囉　阿囉  (二合)  怛娜　阿地瑟咤娑  婆麼含怛囉

[0238b07]  此名寶部金剛寶加持語契。次結蓮華部三  摩耶印。其結印法。結金剛縛已。竪忍願度。稍  曲相拄。如蓮花葉。置於玉枕下而加持之。即
說呪曰。

[0238b11]  唵　跋折囉　波頭摩  (二合)  阿地瑟咤娑婆麼  含　頡唎

[0238b13]  是名蓮花部加持語契。

[0238b14]  次結羯磨部三摩耶印。其結印法。結金剛  縛印以忍願度。屈入掌中。以檀慧智定等度。  竪如針。置於頂上而加持之。即說密語。

[0238b17]  唵　跋折囉　羯磨　阿地瑟咤　薩  [口*網]  (亡可反)  摩含  (二合)  婀

[0238b19]  是名羯磨部加持語印　復次說一切部次  第灌頂法。金剛部如上說。結金剛薩埵縛已。  置於頂前以自灌頂。而誦此密語。

[0238b22]  唵　跋折囉阿毘詵者　摩含  (二合)  吽

[0238b23]  寶部結如上說寶三摩耶印。置於頂右以自  灌頂。而誦此密語。

[0238b25]  唵　跋折囉　阿羅怛那　阿毘　詵者  摩含　怛囉

[0238b27]  蓮花部結如上。說蓮花三摩耶印。置於頂後  以自灌頂。而誦此密語。

[0238b29]  唵　跋折囉　鉢頭摩　阿毘詵者　摩含頡  唎

[0238c02]  羯磨部結如上說羯磨三。摩耶契置於頂右  以自灌頂。而誦此密語。

[0238c04]  唵　跋折囉　羯磨　阿毘詵者　摩含娜

[0238c05]  既如上灌頂已。准前誦上四字密語。令入己  身。復次如上說四印。於自頭上。繫灌頂鬘。次  第應住於瑜伽。各依本部契。如上分止觀
羽。存本契勢。於己頂上。繫灌頂鬘額上頂  後如前三繞他皆倣此。

[0238c10]  金剛部結薩埵金剛已。分為二。應以金剛純  寶所成鬘。繫自頭上。而誦此密語。

[0238c12]  唵　跋折羅摩羅　阿毘詵者　摩含鑁  (平)

[0238c13]  寶部結寶金剛契已。分為二。應以諸寶所成  鬘。繫自頭上誦此密語。

[0238c15]  唵　跋折囉　阿囉怛那。摩隷　阿毘詵者  摩含鑁  (平)

[0238c17]  蓮花部結法金剛契。分為二。應以一切法所  成鬘。繫自頭上。而誦此密語。

[0238c19]  唵　跋折羅　達摩　摩隷阿毘詵者摩含鑁  (平)

[0238c21]  羯磨部結羯磨金剛契已。分為二。應以一切  羯磨所成鬘。繫自頭上。而誦此密語。

[0238c23]  唵　跋折囉　羯磨　磨隷阿毘詵者　摩含  鑁  (平)

[0238c25]  次如上所說。灌頂鬘中間。於頂上。應置一切  如來金剛界自在契。其契法。結金剛縛契已。  申忍願度。少屈相拄。以進力度。置忍願度初
分外傍已而說此密語。

[0238c29]  唵　薩婆怛他揭多　鼻三菩提　跋折囉  阿毘詵遮摩　含鑁  (平)

[0239a02]  次想自身。以為一切如來寶冠莊飾已。如上  誦四字密語。

[0239a03]  壤吽　鑁護  (引)

[0239a04]  誦此語令一切如來入於己身。次結金剛縛  契。如上以手合拍。令歡喜。誦此密語。

[0239a06]  唵　薩婆　怛他　揭多　鼻三菩提　跋折  羅都使野護

[0239a08]  如是以一切如來身口意金剛差別契。修飾  自身已。復想一想隨形相如。莊嚴自身。而  誦一切如來大乘阿毘三摩耶百字密語。而
令堅固。即說百字密語。

[0239a12]  唵　跋折囉　薩埵三摩耶　麼奴波邏耶。  (金剛薩埵三摩耶願守護我)  跋折囉薩埵哆吠奴烏  (二合)  播底  瑟吒
(以為金剛薩埵)  涅哩茶烏  (二合)  銘婆嚩  (為堅牢我)  素覩沙  揄  (二合)  銘婆嚩  (於我所歡喜)  阿努囉  (上)  訖覩
(二合)  婆銘  縛素補使榆  (二合)  銘婆嚩　薩婆悉地　含銘  般囉野綽  (授與我一切悉地)  薩婆羯磨素遮銘  (及諸事業)  質多  失唎耶
(令我安隱)  句嚧吽呵呵呵呵護  (引)  薄伽  梵  (世尊)  薩婆怛他揭多  (一切如來)  跋折囉麼迷悶遮  (願金剛莫  捨離我)
跋折哩婆嚩  (令我為金剛三摩耶薩埵)  摩訶三摩耶薩埵  阿  (去引)

[0239a21]  如是堅牢已。一切如來身口意金剛  加持。以觀自身成等正覺。

[0239a22]  次復於一切如來  前。而獻自身。誦此密語。

[0239a23]  唵　夜他薩婆怛  他揭多怛他含  (如諸一切如來我今亦復如是)

[0239a25]  復次以正定心。從上所說。觀察自我身心。一  切真實大菩提心。是色類種種功德莊嚴所  生。善巧方便之所建立。意樂救拔。盡遍世界
而為嚴飾。永盡遠離一切分別。如上觀已。即  誦此密語。

[0239b01]  唵　怛他揭都含  (我是如來)

[0239b02]  復次我今。已入普賢摩訶菩提薩埵行位。證  得無住涅槃。成就希有。自身勝解不可說示。  於一切如來。我今敬禮白言。世尊願加持我。
現證等覺。願為堅牢。作此祈請。已則想一切  如來。入於己心薩埵金剛中而誦此密語。

[0239b07]  唵　薩婆怛他揭多阿毘三菩提涅哩茶  (堅牢也)  跋折囉　底瑟咤  (一切如來正等菩提金剛堅牢安隱)

金剛頂瑜伽中略出念誦經卷第二

* * *

【經文資訊】大正藏第 18 冊 No. 0866 金剛頂瑜伽中略出念誦經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
