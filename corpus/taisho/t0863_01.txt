大毘盧遮那經阿闍梨真實智品中阿闍梨住阿字觀門
(亦名四重字輪曼荼羅成身觀，亦名三重布字成身曼荼羅觀行)

淨影寺比綺院五部持念僧惟謹述

成入理軌儀一卷

[0193a20]  夫言阿闍梨者，解祕中最祕，真言智大心。阿  字名種子，故一切如是，依法皆遍受。若於此  教法，解斯廣大智，正覺大功德，說名阿闍梨，
是即為如來，亦即名為佛。梵云「汗  㗚  馱」，汗  㗚  馱者，即是真實心，即是阿字。

[0193a24]  夫言阿字者，  即是一切諸佛之母，是一切真言生處，最為  上妙，佛心之字。

[0193a26]  若言阿字內音，即是喉中  之音，當知此阿字遍布一切支分，即是本不  生義。梵有二音，一名阿剎囉，是根本字，亦名
不動義，不動者是菩提心義。如最初二音，阿、  阿是根本字；次從伊、伊乃至污、奧，凡十二  字，皆是從生增加之字，皆是女聲。其根本字
者是男聲，男聲是慧義，女聲是定義。又解說  有五聲：阿字體聲；阿字行聲；伊、伊至污、奧，凡  十二字，皆是三昧之聲；暗字證三菩提之聲；
噁字是入大般涅槃之聲。若見仰、壤、拏、曩、莽  即同上點，亦是證三菩提之聲；若見野、囉等  八字，即同傍點，亦是大般涅槃之聲。其根本
字遍一切處，增加字亦遍一切處，根本、增加  不相異也，皆以根本字體本而傍角加畫，是  故根本、增加不一不異。猶如器中盛水，因器
持水、水不離器，如是更相依持，能遍內外。非  但阿字遍一切處，次從迦、佉、誐、伽、仰乃至乞  灑  (二合)  字，亦遍一切處。何以故？皆是根本之
音，其根本音者，即是阿字。

[0193b15]  又如迦字，各各自  有從生增加之字，如迦字中即有計蓋之字，  皆是女聲，緣迦字體上加畫，則成增加之字。
體是慧義，而加是定慧相持，合而為一，其體  不失，止觀雙行亦遍一切處。所以增加遍於  根本，根本遍於增加，從生遍於種子，種子遍
於從生。所以梵云「鄔婆縛」，亦名發起，猶如  種子生果，果還成種。今此阿字即同種子，能  生多果，一一復生百千萬倍，乃至展轉無量
不可說也。然見子識果，因既如此，當知果必  如之。今此阿字亦如是也，從此根本無師自  然之智，一切智業從此而生布諸支分，布支
分者即是自心，由此自心即攝一切身分，離  心無身、離身無心，亦同於阿字。若遍布此字  者即同諸佛，謂從字有果即是佛，能證正知
故名為正覺。猶識此字之理性者，故得如來  名。此字之性理者，謂此阿字即是本不生義。

[0193c03]  又如人有心能遍支分皆受苦樂，阿字亦遍  一切支分，即是心本不生義。阿字遍一切字，  若一切字無阿字，即字不成，要有阿字；若字
無頭即不成字，故以阿字為頭，從一阿字  音，凡一切諸聲中皆有阿字之音，不得此阿  字音者，從字音表而得有聲生，以有聲生，以
有聲故遍於支分，能表一切世間、出世間之  法。若但見其字音則能詮表於理，又要音  韻、語言、牙齒、  [高*皮]  [示*(恙-心+皿)]
得有所表，謂：青黃赤白、東  西南北、方圓大小、上下尊卑，一切事類方可  領解，故經云：「祕密主！此是遍一切處法門」。

[0193c13]  又  《華嚴經》云：「如是字母能於一切世、出世間善  巧之法，以智通達到於彼岸，殊方異藝成綜  無遺；文字算數蘊其深解；醫方呪術善療眾
病。有諸眾生鬼魅所持、怨憎呪詛、惡星變  怪、死屍奔逐、癲癎羸瘦，種種諸疾咸能救  之使得痊愈。又善別知金玉珠貝、珊瑚琉
璃、摩尼車璖、雞薩羅等一切寶藏出生之處，  品類不同價直多少；村營鄉邑、大小都城、宮  殿苑園、巖泉籔澤，凡是一切人眾所居，菩
薩或能隨方攝護。又善觀察天文地理、人相  吉凶、鳥獸音聲、雲霞氣候、年穀豐儉、國土安  危。如是世間所有技藝，莫不該練盡其源本。」
又所以經云：「祕密主！故以阿字為頭，阿字即  是真言之心，佛心之字。」上來所說，阿闍梨住  於佛地義猶未了，即是此中住阿字觀門。此
阿字者，亦名奢摩他、亦名毘鉢舍那之智、亦  名真寶之智、亦名一切智智。所以經云：「一切  智、根本智智、後得智，從後得智起大悲，從  大悲起三種化身。」

[0194a03]  夫阿闍梨若觀此字而相  應者，即是自身同於毘盧遮那佛身，亦名金  剛不壞之身、亦名普現色身、亦名三種意生  身。

[0194a06]  阿闍梨謂觀此阿字之輪，猶如孔雀尾輪  光明圍遶，行者而住其中，即是住於佛位，是  故清淨法界圓鏡中現出阿字，所以從阿字
旋轉出生諸字，即遍一切真言名字之中，周  旋往返百千萬倍，入諸旋陀羅尼門總持無  礙，所以從阿字旋轉出生三身四智而轉法  輪。

[0194a12]  若行者為人作阿闍梨者，先須建立大悲  胎藏曼荼羅王住於佛位，以此諸字合集成  身即住佛位。然布字之時，分為四重，每重皆
有三種歸命。頭為初分；咽為二分；心為三分；  臍為四分。

[0194a17]  
a  ā  aṃ  aḥ  ka  kā  
阿　阿　暗　噁　迦　迦  
kaṃ  kaḥ  kha  khā  khaṃ  khaḥ  
劍　脚　佉　佉　欠　却  
ga  gā  gaṃ  gaḥ  gha  ghā  
誐　誐　儼　虐　伽　伽  
ghaṃ  ghaḥ  ca  cā  caṃ  caḥ  
儉　唬　遮　遮　占　灼  
ccha  cchā  cchaṃ  cchaḥ  ja  jā  
車　車  䄡  綽　若　若  
jaṃ  jaḥ  ña  ñā  ñaṃ  ñaḥ  
染　弱　社　社　瞻　杓  
ṭa  ṭā  ṭaṃ  ṭaḥ  ṭha  ṭhā  
吒　吒  [鹵*占]  磔  [女*它]  [女*它]  
ṭhaṃ  ṭhaḥ  ḍa  ḍā  ḍaṃ  ḍaḥ  
[口*諂]  坼　拏　拏　喃　搦  
ḍha  ḍhā  ḍhaṃ  ḍhaḥ  ta  tā  
荼　荼　湛　釋　哆　多  
taṃ  taḥ  tha  thā  thaṃ  thaḥ  
擔　怛　他　他　探　託  
da  dā  daṃ  daḥ  dha  dhā  
娜　娜　腩　諾　馱　馱  
dhaṃ  dhaḥ  pa  pā  paṃ  paḥ  
淡　鐸　跛　波　啶　博  
pha  phā  phaṃ  phaḥ  va  vā  
頗　頗  [口*泛]  泊　摩　摩  
vaṃ  vaḥ  bha  bhā  bhaṃ  bhaḥ  
[牟*含]  莫　婆　婆  [口*梵]  薄  
ya  yā  yaṃ  yaḥ  la  lā  
野　野　閻　藥　欏　邏  
laṃ  laḥ  va  vā  vaṃ  vaḥ  
攬　落　嚩　嚩　鑁　嚩  
śa  śā  śaṃ  śaḥ  ṣa  ṣā  
奢　奢　睒　鑠　沙　沙  
ṣaṃ  ṣaḥ  sa  sā  saṃ  saḥ  
釤　嗦　娑　娑　糝　索  
ha  hā  haṃ  haḥ  kṣa  kṣā  
訶　訶　頷　臛　乞灑　乞叉  
kṣaṃ  kṣaḥ  i  ī  u  ū  
乞懺　乞嗦　伊　縊  [怡-台+烏]  烏  
ṛ  ṝ  ḷ  ḹ  e  ai  
哩  [口*梩]  里  [口*梩]  翳　藹  
o  ū  ṅa  jhe  ṇa  na  
污　奧　仰　攘　拏　曩  
ma  ṅā  ñā  ṇā  nā  mā  
莽  [口*昂]  攘　儜　囊　忙  
ṅaṃ  ñaṃ  ṇaṃ  naṃ  maṃ  ṅaḥ  
噞  [肆-聿+角]  喃　南　鑁  [唬-儿+(雪-雨)]  
ñaḥ  ṇaḥ  naḥ  maḥ  
弱　搦　諾　莫

[0194c07]  凡布字之法，當從行者眉間白毫而觀迦字，  右旋逐曰而轉，令環相接；四重亦復如是，一  一合集成身。

[0194c09]  所以經云：「迦、左、吒、哆、跛初中後  相，加以等持品類相入，自然獲得菩提心行，  成等正覺及般涅槃。」即是初阿、阿、暗、噁四重
之義；又迦、左、吒、哆、跢等二十字，即是中義；其  伊、伊至污、奧凡十二字，即是加以等持品類  之義；又仰、壤、拏、曩、莽至  [唬-儿+(雪-雨)]
、弱、搦、諾、莫等二十  字，即是後相義。

[0194c15]  故總而言之，相入自然又  解分為三分：頭為初分  (黃色)  ；咽、心為中分  (白色)  ；  臍為後分  (黑色)
。若用迦字為輪，即不用劍字；  若用劍字為輪，即不用迦字，斯謂發菩提心，  行果為中，大寂為後，是名三分。阿闍梨既如  是三重成身已，其曼荼羅并及弟子亦如是
布之，三事皆成，是名祕密曼荼羅。若不了  達此中意趣，難依前事法而作，不名善作，虛  費其功夫，亦無所成也。

[0194c23]  又此布字之法，即是  大悲胎藏三重祕密曼荼羅，自非人集真明  之行，堪傳授者方以意想傳之，不可文載，故  師已口相授
(經云：但言「字輪品」)  。其伊、伊至污、奧凡十二  字，皆在字輪外散布由

[0194c28]  光焰。又仰、壤、  [口*拏]  、曩、莽　噞、  [肆-聿+角]  、喃、南、鑁  噱  、弱、搦、  謨、莫，
凡五字隨三輪而轉，相入自然，今此輪者即  是三轉法輪之義。

[0195a02]  行者相應如是，布字持念  即是持明之身，猶如大日如來神力加持，等  無有異，此輪亦名因緣輪；師及弟子并曼
荼羅皆如是安布諸字，亦名祕密之輪；此諸  字亦是一切佛心之字，亦名真言之輪。

[0195a06]  輪者  梵音名「阿剎囉輪」。阿剎囉輪者，謂從一阿字  輪生多字，故名為輪。阿字即是菩提體性，如  摩訶毘盧遮那住於菩提心體性，種種示現
普門利益，種種變現無量無邊，雖如是垂  跡無窮，然實常住不動亦無起滅，猶如車輪  雖復運轉無窮，而中未曾動搖。由不動故能
制群機，動而無動即是阿字本不生義，以無  生無滅，即無動無退而生一切字，輪輪無窮，  是名不動之輪。

[0195a15]  阿闍梨若能如是了達不動  之輪而布諸字，其體自然身有所表無非密  印；口有所說皆是真言；意常止住無非觀
門。凡有見聞觸知之者，皆必定於無上菩提，  所成福利真實不虛。若能如是即同毘盧遮  那如來，而作佛事常照世間。

[0195a20]  阿闍梨若持念  時或觀句輪。句輪者，觀本尊心有圓明而布  真言之字，輪轉相接明了現前；觀此字輪猶
如白乳，次第流注入行者口中，或注其頂，相  續不絕遍滿其身。其圓明中有種子字，字常  明了，猶如流水無盡。如是持誦疲極已，即  但住於寂心阿字。

[0195a26]  又言三洛叉，數者也，即是  三十萬遍。若行者又得見本尊種子印等，即  從本尊種子印中而見本尊。如是成就已，即
能遍安布諸字而成自體，即如實知自心，成  遍照之身，是名洛叉之義。若不如是相應者，  於百年中念滿千萬洛叉猶不得成，何況三  洛叉耶？

[0195b03]  若行者三相平等：一、身實相，是一洛  叉，除一切身垢。二、語實相，是二落叉，除一切  語垢。三、意實相，除一切心垢。三垢除已三功
德生，分證如來功德，如是業相應，住菩提心  戒，一切地波羅蜜悉皆圓滿，隨所住法教，皆  依明禁故；隨所願成果，常當於自他，悲愍而  救護。

[0195b09]  經云：「祕密主白佛言：『云何如來、應供、正  遍知得一切智智？廣演分布種種道，演說一  切智智。各各同彼言音，住種種威儀，一切智
智道一味。世尊！譬如地、水、火、風、空，自性遍一  切處，皆不出阿字之門。』」所以金剛手問大日  如來：「如是智慧，以何為因？云何為根？云何究
竟耶？」佛告金剛手：「菩提心為因，悲為根，方便  為究竟。祕密主！云何菩提？謂：如實知自心即  是阿字一相，亦非一亦非異。」

[0195b17]  又經云：「諦聽、金  剛手！今說修行曼荼羅行，滿足一切智智法  門。」所以萬行圓極無可復增，應物之權究盡
能事，即醍醐妙果三密之源，智彼最真實，  得名阿闍梨。故應具方便，了知佛所說，故經  云：

「復次祕密主！　　諸佛所宣說；  
安布諸字門，　　佛子一心聽。  
迦字在咽下，　　佉字在  [目*咢]  上；  
誐字以為頸，　　伽字在喉中。  
遮字為舌根，　　車字在舌中；  
若字為舌端，　　社字舌生處。  
吒字以為脛，　　咤字應知髀；  
拏字說為腰，　　荼字以安坐。  
多字最後分，　　他字應知腹；  
娜字為二手，　　馱安名為脇。  
波字以為背，　　頗字應知胸；  
摩字為一肘，　　婆字次臂下。  
莽字住於心，　　野字陰藏相；  
囉字名為眼，　　邏字為廣額。  
縊伊在二眦，　　塢烏為二脣；  
翳愛為二耳，　　污奧為二頰。  
暗字菩提句，　　噁字般涅槃；  
知是一切法，　　行者成正覺。  
一切智資財，　　常在於其心；  
世號一切智，　　是為薩婆若。」

[0195c14]  依《胎藏毘盧遮那經》略集《字母觀行儀》一本。

[0195c15]  巨唐開元年三月中旬，五部持念惟謹集

[0195c16]  應德二年十一月二日，於南勝房以前唐院  本書　　　　　　　　　仁豪

[0195c18]  此一帖奉傳授二品親王畢  (公助)

[0195c19]  右如奧書令傳受畢二品尊鎮親王

* * *

【經文資訊】大正藏第 18 冊 No. 0863 大毘盧遮那經阿闍梨真實智品中阿闍梨住阿字觀門  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供，黃金愛大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
