解脫戒經
僧昉述

[0659a06]  譯經緣起

[0659a07]  戒律者，建定慧之妙幢、殄闇惑之明燈，度  危嶮之蹊徑、開憺怕之梁津。寶殿之功罔  初弗起、踰越重閣非梯靡昇，正法住滅驗
之常典，大聖泯暉邁餘千紀，法澤遐流猶未  周備，令文學之徒異論競興、薄俗之士訕音  滿世。余聽斯談輒  [門@視]  慈範，昧攬玄言乃囑大
集，聖所嗟歎言迦葉毘，妙觀我人善摧惱結、  閑邪辯正極聖冲典。每尋斯文慨五數闕，敢  以追訪獲斯戒本，雖未廣具，敬以洗心，剪
世浮辭。大魏武定癸亥之年，在鄴京都，侍中  尚書令高澄請為出焉。

[0659a18]  羯磨中，外國云「若僧到時」  (漢地迴文言「時到」)  「僧忍聽」  (言僧  至我作法時，莫遮我所作，故言「聽」)  外國耳聽
(遮聽，言音字別，漢用一字，所以致或)  。

解脫戒經  (出迦葉毘部)

元魏婆羅門瞿曇般若流支譯

是解脫戒經，　　億劫難得聞，  
攝受正修行，　　斯事倍復難。  
有佛興世樂，　　興世說法樂，  
眾僧和合樂，　　和合持戒樂。

[0659a29]  「諸大德！時分一月過三月在，老死欲至，佛法  漸滅，當一心精進，莫行放逸。所以者何？如來  勤精進故，得阿耨多羅三藐三菩提，及餘
善法菩提分法。眾僧和合坐。未受具戒者  出。」

[0659b05]  「眾僧和合先作何事？不來諸比丘說欲清淨。  比丘尼遣誰來受教？」

「毘婆尸如來，　　六十八百千，  
阿羅漢眾中，　　說此解脫戒：  
忍辱第一義，　　佛說涅槃最，  
出家惱他人，　　不名為沙門。  
尸棄牟尼尊，　　金山無與等，  
三十六萬眾，　　說此解脫戒：  
譬如明眼人，　　有足能避嶮，  
世有聰明人，　　能遠離眾患。  
毘舍浮如來，　　永離諸煩惱，  
百千大眾中，　　說此解脫戒：  
不屏說人惡，　　不惱亂他人，  
常奉行於戒，　　衣食知止足。  
拘留村陀佛，　　知見廣無畏，  
四十千眾中，　　說此解脫戒：  
譬如蜂採花，　　但取其香味，  
持至所住處；　　比丘入聚然，  
不破壞他意，　　不觀作不作，  
但自觀身行，　　若正若不正。  
迦那迦牟尼，　　三十千沙門，  
羅漢大眾中，　　說此解脫戒：  
正觀莫放逸，　　當學牟尼法，  
如是無憂愁，　　心寂入涅槃。  
迦葉波如來，　　大智大名稱，  
三十千眾中，　　說此解脫戒：  
一切惡莫作，　　當具足眾善，  
自調伏其心，　　此是諸佛教。  
世尊大智慧，　　釋法王牟尼，  
為尼羅浮眾，　　說此解脫戒：  
善護於口業，　　自淨其心意，  
身莫作眾惡，　　此三業清淨。  
僧眾甚廣大，　　說法亦無量，  
名聞大供養，　　說此解脫戒。」

[0659c10]  「大德僧聽！僧今十五日布薩說解脫戒。若僧  到時僧忍聽，僧作布薩說解脫戒。白如是。」

[0659c12]  「諸大德！今說解脫戒，眾集默然聽，善思念之。  若有犯者當發露，無犯者默然。默然故，知眾  清淨。如一一比丘問，如是比丘乃至三問，若
比丘如是眾中乃至三問，憶念有犯當發露，  不發露得故妄語罪。諸大德，故妄語罪，佛說  障道法。彼比丘自憶知有犯，欲求清淨當
發露。發露則安隱，不發露罪益深。諸大德！  我已說解脫戒經序。今問諸大德是中清淨  不？」  (如是三說)

[0659c21]  「諸大德是中清淨，默然故，是事如是持。」

[0659c22]  「諸大德！此四波羅夷法，半月半月說解脫戒  經中來。

[0659c24]  「若比丘，共比丘同入戒法，戒羸不捨戒，作  不淨行，習婬欲法，乃至共畜生，是比丘得波  羅夷不應共住。

[0659c26]  「若比丘，若在聚落、若空  靜地，他物、不與，以盜心取。若王、若大臣，若捉、  若害、若縛、若罰財、若驅出國、若與種種苦：『咄！
如是賊、汝無所知、汝癡、汝不與取。』是比丘得  波羅夷不應共住。

[0660a01]  「若比丘，若人、若似人，  故自手斷其命，若自持刀、或求持刀，教死讚  死，如是說：『咄男子！用此不善惡活為？死勝
生。』隨彼所欲心所憶念，無量種種教死讚死，  彼人因是事死，是比丘得波羅夷不應共住。

[0660a06]  「若比丘，不知不見上人法，無聖智見勝法，  自稱言：『我知我見。』彼於異時，若撿問、若不  撿問，欲求清淨作如是說：『我實不知不見，言
知言見，虛誑妄語。』除增上慢，是比丘得波羅  夷不應共住。」

[0660a10]  「諸大德！我已說四波羅夷  法。若比丘犯一一法，不得與比丘共住，如前  波羅夷不應共住。今問諸大德是中清淨不？」  (如是三說)

[0660a14]  「諸大德是中清淨，默然故，是事如是持。」

[0660a15]  「諸大德！此十三僧伽婆尸沙法，半月半月說  解脫戒經中來。

[0660a17]  「若比丘，憶念故出精，除夢中，僧伽婆尸沙。

[0660a18]  「若比丘，染污心共女人身相觸，若捉手、若  捉臂、若捉髮、若觸一一身分覺觸，僧伽婆  尸沙。

[0660a20]  「若比丘，染污心說麁惡婬欲語，如  男子女人迭互說，僧伽婆尸沙。

[0660a21]  「若比丘，  於女人前自讚身言：『姊妹！我等持戒善修梵  行，應以婬欲供養我，此法供養最第一。』僧伽  婆尸沙。

[0660a24]  「若比丘，行媒法，持男意語女、持  女意語男，若為婦事、若為私通，乃至須臾，僧  伽婆尸沙。

[0660a26]  「若比丘，自求作房，無主自為  己，當應量作。是中量者，長佛十二手、內廣七  手。應將餘比丘往視處所，諸比丘應觀處所，
無難處、無妨處。  若比丘難處、妨處自求作房，無主自為己，不  將餘比丘往觀處所、若過量作，僧伽婆尸沙。

[0660b03]  「若比丘欲作大房，有主為己作，應將餘比  丘往視住處。諸比丘應觀住處，無難無妨。比  丘初治地作大房，有主為己作，不將餘比丘
往視住處，僧伽婆尸沙。

[0660b06]  「若比丘，瞋恚故，  於清淨無犯比丘以無根波羅夷法謗，欲破  彼比丘淨行。彼於異時，若撿問、若呵責、或
不撿問，便言：『此事無根說，我瞋恚故作是語。』  僧伽婆尸沙。

[0660b10]  「若比丘，瞋恚故，於清淨無  犯比丘以相似法無根波羅夷法謗，為破彼  梵行。彼於異時，若撿問、若不撿問，知是異分
相似，比丘自說：『我瞋故妄語說。』僧伽婆尸沙。

[0660b14]  「若比丘，欲破和合僧，受破僧方便法，堅執  不捨。諸比丘應諫此比丘言：『大德！莫破和  合僧，莫受破僧法堅執不捨。大德共僧和
合，僧和合歡喜不諍，同一師學如水乳合，增  益安樂住。大德！捨此破僧法。』諸比丘如是諫  時，捨者善；若不捨者，諸比丘應三諫，捨是
事故。乃至三諫，捨者善；若不捨，僧伽婆尸  沙。

[0660b21]  「若比丘，有餘同伴群黨比丘說隨順語，  若二若三乃至眾多，語諸比丘言：『長老！莫  諫此比丘，此比丘非惡心。何以故？此比丘所
說如法如律，此比丘知說非不知說，此比丘  所說我等心所欲喜樂忍可。此比丘所欲喜  樂忍可，我亦如是喜樂忍可。』諸比丘言：『大
德！莫作是語言：「此比丘所說如法如律，此比  丘知說非不知說。此比丘喜樂忍可，我亦如  是喜樂忍可。」何以故？此比丘所說非法非律，
此比丘非知說。大德！汝莫欲破和合僧。大  德！當樂和合共僧和合。僧今和合歡喜不諍，  同一住同一師學，如水乳合，於佛法中增益
安樂住。大德！捨是破僧諍事。』諸比丘如是  諫時，捨者善；若不捨者，諸比丘應三諫，捨是  事故。乃至三諫，捨者善；若不捨，僧伽婆尸  沙。

[0660c07]  「若諸比丘，依聚落城邑住，污種姓、行  惡行。污種姓亦見亦聞亦知，行惡行亦見亦  聞亦知。諸比丘語此比丘言：『長老！汝污種
姓、行惡行。汝污種姓亦見亦聞亦知，行惡  行亦見亦聞亦知。長老！汝污種姓、行惡行。  汝等出去，不應此中住。』彼比丘語諸比丘言：
『諸比丘有愛、有恚、有癡、有怖。有餘同行比丘，  有驅者、有不驅者。』諸比丘應語此比丘言：『長  老！莫作是語言：「僧有愛、有恚、有癡、有怖。有餘
同行比丘，有驅者、有不驅者。」何以故？諸比  丘不愛、不恚、不癡、不怖。長老！汝污種姓、行惡  行。汝污種姓亦見亦聞亦知，行惡行亦見亦
聞亦知。污種姓，行惡行，汝捨此有愛有恚  有癡有怖語。』是比丘如是諫時，捨者善；若  不捨者，諸比丘應三諫，捨是事故。乃至三諫，
捨者善；若不捨，僧伽婆尸沙。

[0660c22]  「若比丘，惡  口，於戒律中學、如來法中如法如毘尼，自身  不受諫，語諸比丘言：『長老！莫向我說若善
不善，我亦不向諸長老說若善不善。長老！  止，莫諫我。』諸比丘諫此比丘言：『大德！於佛  戒法中學如法如律，自身當受諫，莫不受諫。
大德！如法如律諫諸比丘，諸比丘亦如法如  律諫大德。何以故？如是具足，如來、應供、等  正覺弟子眾得增長。種種相諫展轉相教，各
各悔過、各各共語。』彼比丘如是諫時，捨者善；  若不捨，諸比丘應三諫，捨是事故。乃至三諫，  捨者善；若不捨，僧伽婆尸沙。」

[0661a04]  「諸大德！  我已說十三僧伽婆尸沙法，九初犯、四乃至  三諫。若比丘犯一一法，隨知覆藏，應行別宿。
行別宿竟，僧中六夜行摩那埵。卑下行淨意  竟，應與除罪，順法行二十僧中滅罪。若少一  人不滿二十滅是比丘罪，是比丘罪不得
除。諸比丘亦有犯。此法如是。今問諸大德是  中清淨不？」  (如是三說)

[0661a12]  「諸大德是中清淨，默然故，是事如是持。」

[0661a13]  「諸大德！此二不定法，半月半月說解脫戒經  中來。

[0661a15]  「若比丘，共一女人獨在覆障處、無人見處坐  說欲事。有信優婆夷，三法中一一法說，若  波羅夷、若僧伽婆尸沙、若波逸提。是坐處
比丘自言：『我犯是罪。』於三法中應一一治，  若婆羅夷、若僧伽婆尸沙、若波夜提。如有  信優婆夷所說，應如法治是比丘。是名不定  法。

[0661a21]  「若比丘，共一女人不覆處坐。有信優  婆夷，二法中一一法說，若僧伽婆尸沙、若  波逸提。是坐比丘自言：『我犯是罪。』二法中應
一一治，若僧伽婆尸沙、若波逸提。如有信  優婆夷所說，應如法治是比丘。是名不定  法。」

[0661a26]  「諸大德！我已說二不定法。今問諸大  德是中清淨不？」  (如是三說)

[0661a27]  「諸大德是中清淨，默然  故，是事如是持。」

[0661a29]  「諸大德！此三十尼薩耆波逸提法，半月半月  說解脫戒經中來。

[0661b02]  「若比丘，衣已竟，出迦絺那衣，畜長衣經十日  得持。若過畜，尼薩耆波逸提。

[0661b03]  「若比丘，衣  已竟，出迦絺那衣，於三衣中離一一衣，異處  經一宿，除僧羯磨，尼薩耆波逸提。

[0661b05]  「若比  丘，衣已竟，出迦絺那衣，得非時衣，欲須便受，  受已疾成衣。若足者善，若不足得畜至一月。  若過畜，尼薩耆波逸提。

[0661b08]  「若比丘，共與非親  里比丘尼博衣貿易，尼薩耆波逸提。

[0661b09]  「若比  丘，使非親里比丘尼浣染打故衣，尼薩耆波  逸提。

[0661b11]  「若比丘，從非親里居士居士婦乞衣，  除餘時，尼薩耆波逸提。餘時者，奪衣、失衣、  燒衣、漂衣，名餘時。

[0661b13]  「若比丘，奪衣、失衣、燒  衣、漂衣。時非親里有信居士居士婦多與  衣，是比丘當知足受衣。若過受，尼薩耆波逸  提。

[0661b16]  「若比丘，非親里居士居士婦為比丘具  衣價，持此衣價與某甲比丘。是比丘先不受  自恣請至居士家，作如是說：『居士實為我故
辦衣價不？』居士言：『實爾。』比丘言：『善哉居士！  當為我辦如是好色衣，為好故。』若得衣，尼薩  耆波逸提。

[0661b21]  「若比丘，二居士各各為比丘  辦衣價：『此物作衣已，與某甲比丘。』是比丘  先不受自恣請，憶念往至彼居士家，作如是
說：『居士！汝二人實欲為我作衣不耶？』答言：『實  爾。』比丘言：『善哉居士！辦如是好衣價。為我  共作一衣，為好故。』若得衣，尼薩耆波逸提。

[0661b27]  「若比丘，若王、若大臣、若婆羅門、若長者、若居  士、若商主、若長者婦，為比丘送衣價：『持此
衣價與某甲比丘。』彼使至比丘所，作是說：  『大德！受此衣價，慈愍故。』比丘言：『我不應受此  衣價。若我須衣時，得淨衣便受。』使語比丘言：
『大德！有執事人不？』須衣比丘言：『有。若守園人、  若優婆塞，此是比丘執事人。』彼使詣執事人  所，白言：『執事！此是某甲衣價，為某甲比丘
作衣已，某時當與某甲比丘。』彼使與衣價已，  至比丘所，語比丘言：『大德！所示某甲執事人，  我已與衣價。大德！須衣時往取，當得衣。』須衣
比丘往執事人所，二返三返語言：『我須衣。』若  二返三返為作憶念，得衣者善；若不得衣，四  返五返六返在前默然住，令彼憶念。若四返
五返六返在前默然住，得衣者善；若不得  衣，過是求得衣，尼薩耆波逸提。若不得衣，隨  衣價所來處，若自往、若遣好使，往語施主言：
『汝先遣使送衣價與某甲比丘，是比丘未曾  得衣。施主還取，莫使失。是名如法。』

[0661c16]  「若比丘，  雜憍奢耶作臥具、若使他作，成者，尼薩耆波  逸提。

[0661c18]  「若比丘，純黑羺羊毛作臥具、若使  人作，尼薩耆波逸提。

[0661c19]  「若比丘，作臥具，應  用二分黑羊毛、第三分白、第四分尨，若使  人作，尼薩耆波逸提。

[0661c21]  「若比丘，作新臥具，  當取故者方一手褋新者上。若不著，尼  薩耆波逸提。

[0661c23]  「若比丘，作臥具，應六年持。  若減六年更作臥具，尼薩耆波逸提。

[0661c24]  「若  比丘，行路中得羊毛，須者應取。若無人持，得  自持行三由旬。若過者，尼薩耆波逸提。

[0661c27]  「若比丘，使非親里比丘尼浣染擗羊毛，尼薩  耆波逸提。

[0661c28]  「若比丘，種種販賣，尼薩耆波逸  提。

[0661c29]  「若比丘，種種貿易寶物，尼薩耆波逸提。

[0662a01]  「若比丘，自手取寶，尼薩耆波逸提。

[0662a01]  「若比  丘，畜長鉢不淨施，過十日，尼薩耆波逸提。

[0662a03]  「若比丘，鉢減五綴不漏，更求新鉢，為好故，  若得者，尼薩耆波逸提。彼比丘應僧中捨，  若無鉢比丘應受。應好持，乃至破。是法應  爾。

[0662a06]  「若比丘，自乞縷，使非親里織師織作  衣，尼薩耆波逸提。

[0662a07]  「若比丘，非親里居士  使織師為比丘織作衣。是比丘先不受自恣  請，憶念往織師所，語織師言：『汝今當知，此
衣為我織。極好織令緻好，我當多少與汝衣  價。』若比丘與價，乃至一食，得衣者，尼薩耆波  逸提。

[0662a12]  「若比丘，先與比丘衣，後瞋恚，若自  奪、若使人奪取，尼薩耆波逸提。

[0662a13]  「若比丘，十  日未滿夏三月，若有急施衣，欲須便受，受  已依時應畜。若過畜，尼薩耆波逸提。

[0662a15]  「若  比丘，春末一月在應求雨浴衣，半月後應用。  若過用，尼薩耆波逸提。

[0662a17]  「若比丘，在阿蘭若  有疑怖畏處，比丘三衣中若留一一衣置舍  內，及有因緣出界離衣，乃至六夜。若過，尼薩  耆波逸提。

[0662a20]  「若比丘。知他與僧物。自迴入己。  尼薩耆波逸提。

[0662a21]  「若比丘，有病聽畜酥油、  生酥、蜜、石蜜，齊七日得服。若過七日服，尼  薩耆波逸提。」

[0662a23]  「諸大德！我已說三十尼薩  耆波逸提法。今問諸大德是中清淨不？」  (如是三說)

[0662a25]  「諸大德是中清淨，默然故，是事如是持。」

[0662a26]  「諸大德！是九十波逸提法，半月半月說解  脫戒經中來。

[0662a28]  「若比丘，故妄語，波逸提。

[0662a28]  「若比丘，兩舌語，  波逸提。

[0662a29]  「若比丘，毀呰語，波逸提。

[0662a29]  「若  比丘，僧如法斷事後發起，波逸提。

[0662b01]  「若比  丘，與女人說法過五六語，除有智男子，波  逸提。

[0662b03]  「若比丘，與未受具戒人同誦，波逸  提。

[0662b04]  「若比丘，向未受具戒人自說得過人  法，實者，波逸提。

[0662b05]  「若比丘，知他比丘有麁  惡罪，向未受大戒人說，除僧羯磨，波逸提。

[0662b07]  「若比丘，知他施僧物，迴與知識，波逸提。

[0662b08]  「若比丘，半月說戒時作是說：『何用此雜碎戒  為？說是戒時令人悔惱懷疑。』輕毀戒故，波  逸提。十。

[0662b10]  「若比丘，壞種子鬼神村，波逸提。

[0662b11]  「若比丘，譏罵者，波逸提。

[0662b11]  「若比丘，不受  諫，波逸提。

[0662b12]  「若比丘，露地置僧臥具，不自  收舉、不教人舉，捨行，波逸提。

[0662b13]  「若比丘，  僧房中鋪草鋪葉，不自舉、不教人舉，捨行，波  逸提。

[0662b15]  「若比丘，知他比丘先住處，後來強  鋪臥具宿，『若嫌迮者自當去。』以是因緣，波  逸提。

[0662b17]  「若比丘，先瞋恚，為惱亂故牽他出房，  波逸提。

[0662b18]  「若比丘，房重閣上脫脚床，不支持，  若坐若臥，波逸提。

[0662b19]  「若比丘，知水有蟲，自  澆草土、若教人澆，波逸提。

[0662b20]  「若比丘，欲作  大房，自觀視二覆三覆，至窓牖。若過，波逸提。  (二十。外國平頭屋上開窓，橫覆二三板則至牖)

[0662b22]  「若比丘，僧不差，教授  比丘尼，波逸提。

[0662b23]  「若比丘，為僧差，教授比  丘尼，乃至日沒，波逸提。

[0662b24]  「若比丘，入比丘  尼寺，為無病比丘尼說法教授，波逸提。

[0662b26]  「若比丘，語比丘言：『諸比丘為資生故教授比  丘尼。』波逸提。

[0662b27]  「若比丘，與非親里比丘尼  衣，波逸提。

[0662b28]  「若比丘，與非親里比丘尼作  衣，波逸提。

[0662b29]  「若比丘，與比丘尼計挍同道  行，除餘時，波逸提。餘時者，若多伴行、有疑恐  怖，此是餘時。

[0662c02]  「若比丘，與比丘尼計挍乘  一船，若上水、若下水，除直渡，波逸提。

[0662c03]  「若  比丘，獨與女人屏處坐，波逸提。

[0662c04]  「若比丘，  知比丘尼讚歎食，除施主先有意，波逸提。

[0662c06]  「若比丘，展轉食，除餘時，波逸提。餘時者，病  時、作衣時、施衣時，此是時。

[0662c07]  「若比丘，施一  食處，無病比丘應一食。若過受，波逸提。

[0662c09]  「若眾多比丘於檀越家乞食，信法長者多與  䴵  麨  ，比丘須者應取二三鉢。若過取，波逸  提。持至住處，和合共食。此法應爾。

[0662c11]  「若比  丘，足食竟更食者，波逸提。

[0662c12]  「若比丘，知他  比丘足食竟，請與食，波逸提。

[0662c13]  「若比丘，別  眾食，除餘時，波逸提。除餘時者，病時、作衣  時、施衣時、道行時、船行時、大會時、沙門施食  時，此是時。

[0662c16]  「若比丘，非時食可食物，波逸  提。

[0662c17]  「若比丘，食殘宿食，波逸提。

[0662c17]  「若比  丘，不受食舉入口中，除水、楊枝，波逸提。

[0662c19]  「若比丘，得好美飲食，酥油、蜜、石蜜、乳酪、生  酥、若魚若肉，無病為己索而食者，波逸  提。

[0662c21]  「若比丘，知水有蟲，飲用者，波逸提。

[0662c22]  「若比丘，知他食家，直入，波逸提。

[0662c22]  「若比丘，  食家強坐，波逸提。

[0662c23]  「若比丘，出家外道自  手與食，波逸提。

[0662c24]  「若比丘，往觀軍陣，除因  緣，波逸提。

[0662c25]  「若比丘，有因緣入軍中，若過  二宿至三宿，波逸提。

[0662c26]  「若比丘，軍中住若  二宿若三宿，觀軍發行勢力幢麾，種種觀視  心生樂順，波逸提。

[0662c28]  「若比丘，瞋恚心打比  丘，波逸提。

[0662c29]  「若比丘，瞋恚心以手擬比丘，  波逸提。

[0663a01]  「若比丘，知他比丘有麁惡罪，覆藏  者，波逸提。

[0663a02]  「若比丘，與欲已後還悔，波逸  提。

[0663a03]  「若比丘，語比丘言：『長老！共入某村，當  與汝多美食。』是比丘至村，竟不令與此比丘  食。語言：『長老！汝去。我共汝若坐若語不樂，我
獨坐獨語樂。』非餘因緣而遣去者，波逸提。

[0663a07]  「若比丘，無病因緣，露地然火、若教人然，波  逸提。

[0663a08]  「若比丘，與未受具戒人同室宿，至三  宿，波逸提。

[0663a09]  「若比丘，如是說：『我知佛法義，  行婬欲不障道。』諸比丘應諫此比丘言：『長老！  莫作是語，莫謗世尊，謗世尊者不善。世尊不
作是說，世尊無數方便說行婬欲是障道法。  如是世尊說欲障道，長老捨此惡見。』是比丘  如是諫時，捨者善；若不捨，彼比丘應三諫，捨
是事故。乃至三諫，捨者善；若不捨，波逸提。

[0663a16]  「若比丘，知如是人未捨惡見，共宿共食、同  一羯磨，波逸提。

[0663a17]  「若比丘，知沙彌作如是  說：『我如是知佛法義，行婬欲非障道法。』諸比  丘應諫此沙彌言：『莫作是語，莫謗世尊，謗
世尊者不善。世尊不作是語，世尊無數方  便說行婬欲是障道法。沙彌！捨此惡見。』如是  諫時，捨者善；若不捨者，是比丘應語此沙彌
言：『汝自今已後莫言世尊是我大師。汝非順  梵行，不得隨餘比丘。如餘沙彌，得與大比丘  二三宿，癡人汝今無是事。出去滅去，不須此
中住。』若比丘知如是擯沙彌，若畜同一止宿，  波逸提。

[0663a27]  「若比丘，以無根僧伽婆尸沙法謗  者，波逸提。

[0663a28]  「若比丘，淨施沙彌衣鉢，不問  輒用，波逸提。

[0663a29]  「若比丘，與女人同路行，乃  至一村間，波逸提。

[0663b01]  「若比丘，故斷畜生命，  波逸提。

[0663b02]  「若比丘，疑惱比丘，乃至少時不  樂，波逸提。

[0663b03]  「若比丘，擊攊比丘，波逸提。

[0663b04]  「若比丘，水中戲，波逸提。

[0663b04]  「若比丘，與女人  同室宿，波逸提。

[0663b05]  「若比丘，恐他比丘，乃至  戲笑，波逸提。

[0663b06]  「若比丘，藏他比丘衣鉢資具、  若教人藏，乃至戲笑，除餘時，波逸提。

[0663b07]  「若  比丘，得新衣不作壞色，青、黑、木蘭，波逸提。

[0663b09]  「若比丘，若寶、若似寶，若自取、若教人取，波  逸提，除僧伽藍及寄宿處。若取寶莊飾具，  作如是念：『取者當還。』此是時。

[0663b11]  「若比丘，半  月浴，除餘時，波逸提。餘時者，熱時、病時、作  時、風時、雨時、行時，此是時。

[0663b13]  「若比丘，知是  賊伴，共同道行，乃至一村間，波逸提。

[0663b14]  「若  比丘，知年未滿二十，與受具足戒，波逸提。  此人不得戒，眾僧有犯。此法如是。

[0663b16]  「若比  丘，受四月請，無病比丘應受。若過受，除常請、  更請、分請、盡形請，波逸提。

[0663b18]  「若比丘，自掘  地、若教人掘地，波逸提。

[0663b19]  「若比丘，語比丘  言：『汝當學此戒。』是比丘言：『我不從汝癡愚人  不正語人學戒乃至持修多羅。持律、持摩帝  隸迦  (居多反)
，我當從問波逸提。』為求解者，應當  問持經、持律、摩帝隸迦比丘。此是如法。

[0663b24]  「若比丘，知他共鬪諍，默然聽此語向彼說，波  逸提。

[0663b25]  「若比丘，僧說戒時，不與欲默然去，  波逸提。

[0663b26]  「若比丘，不恭敬，波逸提。

[0663b26]  「若  比丘，飲酒者，波逸提。

[0663b27]  「若比丘，非時入聚  落，不囑比丘者，波逸提。

[0663b28]  「若比丘先受請，  若前食若後食，不囑餘比丘行詣餘家，波逸  提。

[0663c01]  「若比丘，灌頂王夜未曉，王未出，入宮  門，除因緣。波逸提。

[0663c02]  「若比丘，說解脫戒時  作是言：『大德！我今始知是法半月半月戒經  中說。』若比丘知此比丘先已二三說戒處坐，
何況多時。隨彼比丘所犯罪，應如法治，更增  厭離法：『長老！汝無利、得不善。汝於說戒時，不  一心聽、不敬重、不作意、不憶念。』此名厭離，波  逸提。

[0663c08]  「若比丘，骨牙角作鍼筒成者，波逸  提。

[0663c09]  「若比丘，作繩床、若木床，足應高如來  八指，除入梐。若過成者，波逸提。

[0663c10]  「若比  丘，持兜羅綿貯繩床木床，若自作、若教人作，  成者，波逸提。

[0663c12]  「若比丘，作坐具當應量作。  是中量者，長佛二手、廣一手半，廣長各益半  手。若過成者，波逸提。

[0663c14]  「若比丘，作覆疥瘡  衣，當應量作。是中量者，長佛四手、廣二手。若  過成，波逸提。

[0663c16]  「若比丘，作雨衣，當應量作。  是中量者，長佛六手、廣二手半。若過成者，波  逸提。

[0663c18]  「若比丘，與如來等量作衣、若過量  作衣，成者，波逸提。是中佛衣量者，長佛九  手量、廣六手量，是名佛衣量。」

[0663c20]  「諸大德！  我已說九十波逸提法。今問諸大德是中  清淨不？」  (如是三說)

[0663c22]  「諸大德是中清淨，默然故，是事如  是持。」

[0663c24]  「諸大德！此四悔過法，半月半月說解脫戒經  中來。

[0663c26]  「若比丘入村乞食，無病從非親里比丘尼自  手受食食。是比丘出，至僧中，應悔過言：『大德！  我犯可悔法，所不應為。我今向大德悔過。』是
名悔過法。

[0663c29]  「若比丘，在白衣家食。是中有  比丘尼，指示與某甲羹、與某甲飯，與已復  與。諸比丘應語彼比丘尼言：『姊妹！且住，待
諸比丘食竟。』若無一比丘語彼比丘尼如是  言，諸比丘應悔過言：『大德！我犯可悔法，所  不應為。我今向大德悔過。』是名悔過法。

[0664a05]  「若有  諸學家，僧作學家羯磨。若比丘知是學家，先  不受請，無病自手受食食。是比丘應悔過言：
『大德！我犯可悔法，我今向大德悔過。』是名  悔過法。

[0664a09]  「若比丘，在阿蘭若有疑怖畏處，  不在僧伽藍外受食，在僧伽藍內無病自手  受食食。是比丘應悔過言：『大德！我犯可悔
法，所不應為。我今向大德悔過。』是名悔  過法。」

[0664a13]  「諸大德！我已說四悔過法。今問  諸大德是中清淨不？」  (如是三說)

[0664a14]  「諸大德是中清淨，默  然故，是事如是持。」

[0664a16]  「諸大德！此眾學法，半月半月說解脫戒經中  來。

[0664a18]  「不高著內衣，應當學。

[0664a18]  「不下著內衣，應當  學。

[0664a19]  「齊整著內衣，應當學。

[0664a19]  「不象鼻著  內衣，應當學。

[0664a20]  「不多羅葉著內衣，應當  學。

[0664a21]  「不  麨  團著內衣，應當學。

[0664a21]  「不高著  三衣，應當學。

[0664a22]  「不下著三衣，應當學。

[0664a23]  「齊整著三衣，應當學。

[0664a23]  「不左右觀衣，除為  齊整，應當學。

[0664a24]  「正直入白衣舍，應當  學。

[0664a25]  「好覆身入白衣舍，應當學。

[0664a25]  「靜默入  白衣舍，應當學。

[0664a26]  「不左右顧視入白衣舍，  應當學。

[0664a27]  「不左右顧視入白衣舍坐，應當  學。

[0664a28]  「不自傲入白衣舍，應當學。

[0664a28]  「不叉  腰入白衣舍，應當學。

[0664a29]  「不通肩被衣入白  衣舍，應當學。

[0664b01]  「不反抄衣入白衣舍，應當  學。

[0664b02]  「不  戲笑入白衣舍，應當學。

[0664b02]  「不覆  頭面入白衣舍，應當學。

[0664b03]  「不蹲入白衣舍，  應當學。

[0664b04]  「不叉脇入白衣舍，應當學。

[0664b05]  「不跳身入白衣舍，應當學。

[0664b05]  「不掉臂入白  衣舍，應當學。

[0664b06]  「不搖頭入白衣舍，應當  學。

[0664b07]  「不搖身入白衣舍，應當學。

[0664b07]  「不携手  入白衣舍，應當學。

[0664b08]  「不倚足入白衣舍，應  當學。

[0664b09]  「不倚身入白衣舍，應當學。

[0664b09]  「不  肩相倚入白衣舍，應當學。

[0664b10]  「待請而入，應  當學。

[0664b11]  「不偃臥，應當學。

[0664b11]  「觀床而坐，應  當學。

[0664b12]  「不縱身重坐，應當學。

[0664b12]  「不荷髀  坐，應當學。

[0664b13]  「不懸脚坐，應當學。

[0664b13]  「不  寬脚坐，應當學。

[0664b14]  「不  [臬*邑]  (區消反)  脚坐，應當  學。

[0664b15]  「正意受食，應當學。

[0664b15]  「不溢鉢食，應  當學。

[0664b16]  「食未至不舒手索，應當學。

[0664b16]  「不  以飯覆羹更望得，應當學。

[0664b17]  「不以羹覆飯，  應當學。

[0664b18]  「無病不得為己索食，應當學。

[0664b19]  「正意受羹，應當學。

[0664b19]  「正鉢受羹，應當  學。

[0664b20]  「不嚼食作聲，應當學。

[0664b20]  「不口吹飯  食，應當學。

[0664b21]  「不嗅食食，應當學。

[0664b21]  「不  食上唾，應當學。

[0664b22]  「不吒食，應當學。

[0664b23]  「不出舌食，應當學。

[0664b23]  「不嚙半食，應當學。

[0664b24]  「不捏作葉食，應當學。

[0664b24]  「不舐手食，應  當學。

[0664b25]  「不舐鉢食，應當學。

[0664b25]  「不手稱食，  應當學。

[0664b26]  「不稱鉢食，應當學。

[0664b26]  「不拉餅  食，應當學。

[0664b27]  「不作塔形食，應當學。

[0664b28]  「不大團食，應當學。

[0664b28]  「不小團食，應當  學。

[0664b29]  「不含食語，應當學。

[0664b29]  「不張口待飯  食，應當學。

[0664c01]  「不視比坐鉢起慊心，應當  學。

[0664c02]  「不灒污比坐，應當學。

[0664c02]  「不污手捉  水器，應當學。

[0664c03]  「不以污水棄白衣舍，除  問主人，應當學。

[0664c04]  「不以鉢置地，應當學。

[0664c05]  「不立洗鉢，應當學。

[0664c05]  「不置鉢墮處險處，應  當學。

[0664c06]  「不在危處洗鉢，應當學。

[0664c07]  「人坐己立，不應為說法，除病，應當學。

[0664c08]  「人臥己立，不應為說法，除病，應當學。

[0664c08]  「人  臥己坐，不應為說法，除病，應當學。

[0664c09]  「人在  坐己在非坐，不得為說法，除病，應當學。

[0664c11]  「人在前己在後，不得為說法，應當學。

[0664c11]  「人  前行己在後，不得為說法，應當學。

[0664c12]  「人  在道己在非道，不得為說法，應當學。

[0664c13]  「不  為騎乘人說法，除病，應當學。

[0664c14]  「不得為乘  輿人說法，除病，應當學。

[0664c15]  「不得為著屐人  說法，除病，應當學。

[0664c16]  「不得為著履人說法，  除病，應當學。

[0664c17]  「不得為持杖人說法，除病，  應當學。

[0664c18]  「不得為持刀人說法，除病，應當  學。

[0664c19]  「不得為持蓋人說法，除病，應當學。

[0664c20]  「不得為著帽人說法，除病，應當學。

[0664c20]  「不  得為著花鬘人說法，除病，應當學。

[0664c21]  「不得  為著寶冠人說法，除病，應當學。

[0664c22]  「不得為  裹頭人說法，除病，應當學。

[0664c23]  「不得為覆頭  人說法，除病，應當學。

[0664c24]  「不得立大小便，除  病，應當學。

[0664c25]  「不得水中大小便涕唾，除病，  應當學。

[0664c26]  「不得生草上大小便涕唾歐吐  [(盥-水+囟)-皿+血]  (奴東反)  血，應當學。

[0664c27]  「不得上過人樹，除  怖畏因緣，應當學。」

[0664c29]  「諸大德！我已說眾學法。今問諸大德是中清  淨不？」  (如是三說)

[0665a01]  「諸大德是中清淨，默然故，是事如  是持。」

[0665a03]  「諸大德！此七滅諍法，半月半月說戒經中來。

[0665a04]  「若比丘，有諍事起，應除滅。

[0665a05]  「應與現前毘尼，當與現前毘尼。

[0665a05]  「應與憶  念毘尼，當與憶念毘尼。

[0665a06]  「應與不癡毘尼，  當與不癡毘尼。

[0665a07]  「應與自言治，當與自言  治。

[0665a08]  「應與伏本語，當與伏本語。

[0665a08]  「應  與多人宗，當與多人宗。

[0665a09]  「應與草覆地，當  與草覆地。」

[0665a10]  「諸大德！我已說七滅諍法。今  問諸大德是中清淨不？」  (如是三說)

[0665a11]  「諸大德是中  清淨，默然故，是事如是持。」

[0665a13]  「諸大德！我已說解脫戒經序、已說四波羅夷  法、已說十三僧殘法、已說二不定法、已說  三十捨墮法、已說九十墮法、已說四悔過
法、已說眾學法、已說七滅諍法。此是釋迦牟  尼如來、阿羅呵、三藐三佛陀所說戒經，半月  半月說解脫戒經中來。若更有餘佛法，皆共
隨順，和合歡喜無諍，應當學。」

「東北方世界，　　最勝兩足尊，  
難見難遇值，　　說此解脫戒：  
財富非久伴，　　愚者所喜樂；  
智慧能滅苦，　　命終常安樂。  
是七佛世尊，　　說解脫戒經，  
心能敬重者，　　則獲無上法。  
所以說戒經、　　何故淨布薩？  
為隨順學戒，　　如  犛  牛愛尾。  
說此戒經已，　　所有諸功德，  
願三界群生，　　一切皆安隱。  
豐樂常憺怕，　　隨時降甘雨，  
修行供養佛，　　令正法久住。  
我今說戒經，　　誰能聞受行，  
謂四眾眷屬，　　安隱度善濟。  
世尊天中天，　　一切無與等，  
合十指爪掌，　　敬心頭面禮。  
說解脫戒經，　　眾僧布薩竟，  
若為眾請者，　　疾辯為宣說。」

解脫戒經  (出迦葉毘部律)

* * *

【經文資訊】大正藏第 24 冊 No. 1460 解脫戒經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
