佛說禪行三十七品經


後漢安息國三藏安世高譯

[0180c10]  聞如是，一時佛遊於舍衛國祇樹給孤獨園。  佛言：「諸比丘！若能彈指間，惟行自身身止  觀，外身身止觀，內外身身止觀，分別念解世
間癡惱，是為精進，為如佛教，非是愚癡食人  施，何況能多行者，撮取其要；若彈指間，止  觀痛，若止觀意及止觀法，內外分別念，解世
間癡惱，皆如上說，何況多行者；是故可念行  四意止。」

[0180c18]  佛言：「諸比丘！若彈指間，惟行未生惡法不令  生，勸意治行，精進攝意，是為精進行禪，為如  佛教，不是愚癡食人施，何況多行者，  撮
取其  要；若彈指間，惟行已生惡法即得斷，若惟  行未生善法便發生，及已生善法立不忘，增  行得滿，勸意治行，精進攝意，皆如上說，何況
多行者；是故可念行四意斷。」

[0180c25]  佛言：「諸比丘！若彈指間，惟行欲定斷生死，惟  神足，是為最精進行禪，為如佛教，不是愚癡  食人施，何況多行者，  撮
取其要；若彈指間，惟  行精進定，若惟行意定及戒定斷生死，惟神  足，皆如上說，何況多行者；是故可念行四神  足。」

[0181a05]  佛言：「諸比丘！若彈指間，惟行信根，以見四  喜之事，不離佛亦法與眾及戒，是為精進行  禪，為如佛教，不是愚癡食人施，何況多行者，
撮取其要；若彈指間，惟行精進根，以見四意  斷；若惟行念根，以見四意止；若惟行定根，以  見四禪；若惟行慧根，以見四諦，皆如上說，何
況多行者；是故可念行五根。」

[0181a11]  佛言：「諸比丘！若  彈指間，惟行信力，從得四喜之事，令無能壞，  是為精進行禪，為如佛教，非是愚癡食人施，
何況多行者；若彈指間，惟行精進力，若念力，  若定力，若慧力，皆如上說，何況多行者；是故  可念行五力。」

[0181a17]  佛言諸比丘：「若彈指間，惟行念覺意，以念所  當念，以愛念，以正念，為善法念，得志不忘，  是為精進行禪，為如佛教，不是愚癡食人施，
何況多行者，撮取其要；若彈指間，惟行法解  覺意，其意經經分別解、隨順解；若惟行精進  覺意，其身精進，意亦精進；若惟行愛覺意，知
所當愛，令意得喜；若惟行止覺意，令身休止，  意亦休止；若惟行定覺意，令意住念亦住，志  不亂，不邪念；若惟行護覺意，為護行知所念，
知安身，令見道護惡念，安隱行事，事皆如上  說，何況多行者；是故可念行七覺意。」

[0181a27]  佛言：「諸  比丘！若彈指間，惟行正見，以知古知始知  終，知內知外，知苦知習知盡知道，知佛知
法知比丘眾，知學行事如六合，所習所取，歡  樂  變失，及其歸趣，知不貪之德，是為正見，為  精進行禪，為如佛教，不是愚癡食人施，何況
多行者，撮取其要；若彈指間，惟行正思，為思  出家、思不諍、思不殺；若惟行正語、不妄語、不  兩舌、不惡口、不形笑；若惟行正命，不以貪生
活，不恚生活，不以癡生活；若惟行正業，不殺、  不盜竊、不邪婬；若惟行正治，以修治四意斷  之事；若惟行正念，以受行四意止，亦惟行正
定，以思念四禪事，事皆同如上說，其彈指間  功德如是，何況多行者；是故可念行八正道。」  佛說是已，皆歡喜受。

佛說禪行三十七品經

* * *

【經文資訊】大正藏第 15 冊 No. 0604 佛說禪行三十七品經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供，日本 SAT 組織提供，北美某大德提供，侯淑娟提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
