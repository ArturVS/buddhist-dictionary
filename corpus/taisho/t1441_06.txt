薩婆多部毘尼摩得勒伽卷第六
宋元嘉年僧伽跋摩譯

[0597c24]  云何摩訶鏂波提舍？有四摩訶鏂波提舍。若  有一比丘來所說言：「是脩多羅、毘尼、阿毘曇，  我從佛口受是法。」諸比丘當取是語，不得是
非，當修多羅、毘尼、阿毘曇中覓。若與彼相應  者、當稱歎其人：「善哉長老！善受持。」若不相應  者，當語彼言：「此非佛語，非修多羅、毘尼、阿
毘曇。汝不善解。」二人、三人、大眾來所說亦如  是。何以故名摩訶鏂波提舍？答：大清白說、聖  人聖人所說，依法故、不違法相故、弟子無畏
故、斷伏非法故、攝受正法故，名摩訶鏂波提  舍。與上相違，名迦盧鏂波提舍。何以故說迦  盧鏂波提舍？為諸弟子善解無畏故、持正
法故、為後世末法中諸惡比丘增故，此是佛  語、彼非佛語故，故名迦盧鏂波提舍。

[0598a09]  云何等因？謂藥，若根莖葉花果藥等，與病因  相應故，故名等因。

[0598a11]  云何時雜？即日受時藥、即日受非時藥、七日  藥、終身藥。時雜應時服，時藥攝故。

[0598a13]  云何園林中淨？若比丘園林中有金銀，作是  念：「有主者來取。」

[0598a15]  云何山中淨？山者，樹也。樹者，枝葉相接、花  果相接。面一拘盧舍，三衣隨處著，過明相出。  云何堂淨？若僧伽藍中上座次第坐。

[0598a18]  云何國土淨？若在欝單越，用閻浮提時食。  若閻浮提時欝單越中夜，一切餘方亦用閻  浮提時食。

[0598a21]  云何邊方淨？俱祇國不知受食，諸神通比丘  到彼所乞食，彼人取食著地，不肯授與。諸  比丘不知云何？乃至白佛。佛言：「聽諸比丘五
種受法，謂手從手受、器從器受、衣從衣受、餘  身分從餘身分受、放地受。」是名邊方淨。

[0598a26]  云何方淨？雪寒處聽諸比丘著靴履  [輻-車+革]  [革*羅]  ，  餘國不聽。亦聽諸比丘著複衣，餘處不聽。
阿槃提國聽諸比丘用皮常洗浴，餘方不聽。  亦聽律師等五人受具足戒，餘處不聽。

[0598b01]  云何衣淨？世尊聽諸比丘十種衣，謂羊毛衣、  紵麻、芻摩頭、鳩羅、劫貝、俱絁炎、波兜那劍、  俱耽波劍、俱脂羅劍、阿婆羅哆劍。此十種衣，
三壞色已受持。

[0598b05]  云何酢漿淨？諸比丘病問諸醫師，醫師言：「飲  漿可得差。」乃至佛言：「應作酢漿。作法者，取  米汁溫水和之，放一處酢已，須者受用。若
漿清澄無濁，以囊漉清淨如水。從地了受  已，至日沒得飲，非初夜。初夜受初夜飲，乃  至後夜受後夜飲。」

[0598b11]  云何自恣？若比丘自恣日集在一處，僧中三  處自恣，謂見、聞、疑。何以故佛令諸比丘自  恣？欲使諸比丘不孤獨故、使各各憶罪故、憶
罪已發露悔過故、以苦言調伏故、而得清淨  無病安隱故、自意喜悅故、我清淨無罪故。

[0598b16]  云何與自恣欲？若比丘病，不到自恣處。若不  病不去，犯突吉羅。若有恐怖、若命難、梵行難，  若八難九難，一一難起不得往自恣處，應與
自恣欲。如何難起，亦當與自恣欲。

[0598b20]  云何取自恣欲？若以人到比丘所取自恣欲，  應如是取界內，非界外取欲已。若界內有大  怖難、命難、梵行難等，八因緣中一一難起，爾
時出界外不失欲。

[0598b24]  云何說自恣欲？到眾中為彼比丘說自恣欲。  若說者善，不說者犯突吉羅。

[0598b26]  云何布薩？半月半月諸比丘各各自觀身，從  前半月至今月半中間不犯戒耶？若憶犯  者，於同意比丘所發露懺悔。若不得同意，作
念：「若得同意，當發露懺悔除是罪，餘清淨共  僧同作布薩。」是名布薩。何以故名布薩？捨諸  惡不善法、捨煩惱有愛、證得清淨白法、究  竟梵行事故，名布薩。

[0598c04]  云何布薩與欲？謂病比丘布薩時不能到僧  中，應與欲。若不病與欲，犯突吉羅。

[0598c06]  云何受欲？廣說如前。說欲亦如前。何以故  名欲？欲者，所作事，樂隨喜共同如法僧事。

[0598c08]  云何與欲？病比丘不能到僧中，應與欲。若  不病與欲，犯突吉羅。若有十難因緣，應與欲。  如何難起，亦應與欲。與欲者，與欲成與欲。
比丘與欲，答言爾成與欲。與我說欲，成與  欲。當與汝欲，成與欲。身動，成與欲。口動，成與  欲。若身口不動，將到僧中。若不堪動，一切僧
應就，不應別作僧事。若別作僧事者，隨事  犯。受欲、說欲，如前自恣說。

[0598c16]  云何清淨？清淨者，無罪。

[0598c16]  云何與清淨？廣說  如前與欲。受清淨、說清淨，亦如自恣說。

[0598c18]  云何欲清淨？若僧布薩羯磨時，欲及清淨。  云何與欲清淨？布薩時比丘病，不能到僧中，  當與欲清淨。若不病，與欲清淨，犯突吉羅。
若命難、梵行難及八因緣難起，當與欲清淨。  如何難起，亦應與欲清淨。與欲清淨者，與欲  清淨。比丘與欲清淨，答言爾與我說欲清淨，
當與汝欲清淨。身動口動，彼一一成與欲清  淨。若身口不動，應將到僧中。若不堪動，一切  僧應就，不應別作布薩羯磨。

[0598c27]  云何受欲清淨，若比丘從比丘邊受欲清淨。  受欲清淨者，應如是取界內，非界外。若命難，  梵行難乃至八難中一一難起，持至界外，不
失欲清淨。

[0599a02]  云何說欲清淨？受欲清淨比丘到僧中，為彼  比丘故說欲清淨。若說者善，不說者犯突吉  羅，不恭敬和合故。

[0599a05]  云何偷婆？佛聽髮爪作偷婆。如給孤獨長  者因緣，毘尼中廣說，是名偷婆。

[0599a06]  云何偷婆物？  謂偷婆田宅、彼處建立偷婆。

[0599a08]  云何偷婆舍？謂殿舍樓閣。若木鍮石白鑞鉛  錫等。

[0599a10]  云何偷婆無盡功德？毘耶離諸商客為世尊  起偷婆。起偷婆已，復為偷婆故多施諸物。諸  比丘不受是無盡物，即以白佛。佛聽受，使優
婆塞淨人知。若彼得利，用治偷婆或作偷婆。

[0599a14]  云何供養偷婆？土摶、白灰、朱砂。

[0599a15]  云何莊嚴偷婆？莊嚴偷婆者，繒綵、安牧迦、  頭鳩羅、俱給耶、俱脂跛劍、幡幢、金銀琉璃、  珂石珊瑚、虎魄馬瑙、真珠摩尼、赤珠玫瑰、
沈水栴檀、末香塗香燈花，如是等及諸妙物  莊嚴。

[0599a20]  云何供養偷婆伎樂香花、末香塗香燒香？  禮拜為塔故，比丘得結鬘。

[0599a22]  云何有食？若比丘住寺中得食。

[0599a23]  云何粥？世尊聽諸比丘噉粥，不得吮粥作  聲。

[0599a25]  云何佉陀尼？佛聽諸比丘噉九種佉陀尼：葉  佉陀尼、花佉陀尼、果佉陀尼、胡麻佉陀尼、油  佉陀尼、麵佉陀尼、糖佉陀尼、根佉陀尼、石
蜜佉陀尼。食此九種佉陀尼時，不得拍拍  作聲。

[0599b01]  云何含消？含消有五種，世尊聽諸比丘服，謂  酥、油、蜜、糖、醍醐。服含消藥時，治病想、服藥  想、糞尿想髓腦想。

[0599b04]  云何蒲闍尼？有五種，世尊聽諸比丘噉烏陀  那、貴摩、沙曼陀、若魚肉等，是名蒲闍尼。食蒲  闍尼時，治病想、服藥想、糞屎想。

[0599b07]  云何鉢？世尊聽諸比丘畜二種鉢：鐵鉢、瓦鉢。  八種鉢不聽畜。

[0599b09]  云何衣？世尊聽諸比丘畜七種衣，不聽淨  施，謂僧伽梨、欝多羅、僧伽安旦婆娑、雨衣、  覆瘡衣、尼師檀、養命衣。是名衣。

[0599b12]  云何尼師檀？世尊聽諸比丘畜。諸比丘畜尼  師檀，護僧臥具故。無尼師檀，不得坐僧臥  具。

[0599b15]  云何鍼？世尊聽諸比丘畜二種針：鐵針、銅  針。是名針。

[0599b17]  云何針筒？世尊聽諸比丘畜針筒，為舉  針故。不應與無慚愧人、不得與沙彌。

[0599b19]  云何依止？世尊所說，客來比丘不應先洗足  消息，先當求依止。爾時有一客比丘來，聞  佛制戒，客來比丘不得先洗足消息，先求依
止。此比丘體力疲極，求覓依止，迷悶倒地，  即便命終。諸比丘向佛廣說。佛言：「聽諸比  丘脫衣鉢拭足塵，洗足已二三日，然後求依
止。」爾時諸比丘趣得便依止，彼於善法退轉。  佛言：「不得趣爾依止。當好籌量能增長善  法者然後依止。依止時當問餘比丘：『此比丘
何似？有戒德不？能教誡不？眷屬復何似？  無有諍訟不？能相教誡不。』如是問已，從求  依止。與依止者，亦如是。」

[0599c02]  云何受依止？當偏袒右肩。兩手捉兩足已。當  如是語。我某甲從大德求依止。大德與我依  止。我依止大德住。第二第三亦如是說。彼應
答言。好善哉。

[0599c06]  云何與依止？不滿十臘，不得與依止。假使滿  十臘，愚無所知，不得與依止。若五法成就，得  與依止。何等五？知犯不犯、知輕知重、廣誦波
羅提木叉、已與人說，廣說如毘尼。

[0599c10]  云何捨依止？有五因緣：失依止、還依止、去捨  戒、從眾至眾、見本和上。

[0599c12]  云何和上？諸比丘無和上出家受具足戒，心  意不調伏、威儀不齊整、病痛無人看。諸比丘  向佛說。佛言：「自今聽依和上出家。和上教誡，
弟子心得調伏，病時相看。」後諸比丘弟子病  時不看。佛言：「應看不看者，犯突吉羅。」

[0599c17]  云何弟子？諸比丘依和上出家受具足戒，不  來親近和上。諸比丘向佛說。佛云：「應親  近和上，承事問訊隨逐行，作事時應白和上，
和上所作事應代作，除四種，謂：大小行、嚼楊  枝、界內禮枝提。」

[0599c22]  云何供養和上？應承事供養問訊禮拜，和上  所應作事應疾疾作之，不應懈怠。慚愧和上、  恭敬和上、下意求善法不求過。和上有過應
諫，和上病應看，自事不應廢。

[0599c26]  云何阿闍梨？諸比丘無阿闍梨出家，心不調  伏、威儀不齊整、病無人看。諸比丘白佛。佛  言：「聽諸比丘作阿闍梨。當教誡、看病。」諸比丘
不肯與受具足戒。佛言：「應與受具足戒。」

[0600a01]  云何近住弟子？近住弟子不親近阿闍梨，諸  比丘向佛廣說。佛言：「近住當親近阿闍梨，問  訊隨逐，所作事白阿闍梨，除大小行。」如前
說。

[0600a05]  云何和上阿闍梨共行弟子？近住弟子？共行  弟子、近住弟子於和上阿闍梨所，如父母想；  和上阿闍梨於弟子所，如兒子想。

[0600a08]  云何沙彌？世尊聽畜沙彌，不太小。小者七  歲。若作罪者，當使懺悔。若裸形，與著衣。

[0600a10]  云何籌量？若始作住處、起寺舍時，先當籌量。  行處成就不？永成就不？經行處成就不？非妨  處難處不？少閙亂聲不？如是觀察已起立寺
舍。若不籌量，營事得罪。

[0600a14]  云何臥具？世尊聽諸比丘畜氈褥  毾  [毯-炎+登]  ，若  僧有、若自有。

[0600a16]  云何營知事？世尊住阿茶毘寺舍。房舍崩  壞，見已問阿難言：「此房舍何以崩壞？」阿難  白言：「世尊！六群比丘知事不修治故。」佛語阿
難：「更使餘人知事。若小小治，乃至掃地便止  不修治者，不聽知事。」好修治者，使終身知事，  烟熏雨漏房舍，與知事人住。佛言：「不得終身
知事，不得與烟熏雨漏房舍住，與十二年房  故名新。若知事新作房舍、新作臥具者，十  二年中僧不使，或十一年、或十年、九年、八年、
七年、六年、五年、四年、三年、二年、一年，不使泥  不使治。」

[0600a26]  云何次第？佛聽諸比丘，次第上中  下禮拜問訊、起迎合掌。

[0600a28]  云何蘇毘羅漿？佛聽病比丘飲蘇毘羅漿。  如尊者舍利弗病因緣，是中應廣說。取根莖  花果葉藥著一器中，漬酢已，清澄無濁，朝
受乃至初夜飲，後夜亦如前說。

[0600b03]  云何屑？佛聽諸病比丘畜豆屑、赤豆屑、摩修  羅屑等，不得雜香，不以色好故畜；若病得合  餘香。

[0600b06]  云何藥？謂根莖葉花果時藥、七日藥、終身藥。  世尊聽諸病比丘畜服，若眾、若自。

[0600b08]  云何漿？謂世尊聽諸病比丘飲八種漿，淨漉  水淨已飲。

[0600b10]  云何皮？比丘不得畜皮、不得受、不得用坐臥，  除革屣。若至白衣舍，得坐不得臥。

[0600b12]  云何革屣？世尊聽諸比丘畜二種革屣，謂一  重皮革屣，芒屣不得雜色作。

[0600b14]  云何揩脚物？比丘不得畜浮石。

[0600b14]  云何杖？王舍  城尸陀林中多有毒虫，諸比丘為毒虫所害。  佛言：「白羯磨已，聽畜杖。」

[0600b17]  云何杖絡囊？世尊聽病比丘從僧乞，白二羯  磨已畜。

[0600b19]  云何蒜？世尊聽病比丘服蒜，如長老舍利弗。  不病不得食。若病食者，當如法行。

[0600b21]  云何剃刀？世尊聽諸比丘畜剃刀，為剃髮故。  是名剃刀。

[0600b23]  云何剃刀房？世尊聽諸比丘畜剃刀房，為舉  刀故。

[0600b25]  云何戶鑰？世尊聽諸比丘畜戶鑰，為護臥具  故，若眾、若自，為安隱僧故。

[0600b27]  云何戶鎖？如戶鑰。

[0600b28]  云何扇柄？摩尼扇柄，比丘不得畜。若得者，取  當供養佛枝提、聲聞枝提。

[0600c01]  云何傘？世尊聽諸比丘畜傘，防雨熱故。

[0600c02]  云何乘？世尊聽老病比丘乘乘，廣說如毘尼。

[0600c03]  云何扇？世尊聽諸比丘畜扇，若眾、若自。

[0600c04]  云何拂？世尊聽諸比丘畜拂。

[0600c05]  云何鏡？世尊不聽諸比丘照鏡，乃至水中，除  面眼有病。

[0600c07]  云何歌舞倡伎？比丘不得自作，亦不得教人  作。

[0600c09]  云何香花瓔珞？佛言：「比丘不得著香花瓔珞。  若得者，取當供養佛枝提、聲聞枝提。」

[0600c11]  云何眼安禪那？世尊聽病比丘畜安禪那，不  得為好故著眼藥，為病故聽著。

[0600c13]  云何著安禪那物？二種著安禪那物，謂銅、  鐵。

[0600c15]  云何臥？比丘不病，不得晝日臥、不得燈中臥。  若疲極者，應起去，不得惱第二人。

[0600c17]  云何眠？世尊聽比丘晝日經行、坐除睡蓋。初  夜過，四疊欝多羅僧，敷卷疊僧伽梨為枕。  右脇臥，脚脚相累。不得散手脚、不得散亂心、
不得散亂衣，作明相正念起想思惟，然後眠。  至後夜疾疾起，經行、坐，除去睡蓋。

[0600c22]  云何禪帶？世尊聽病比丘畜禪帶，謂腰背痛。  如尊者舍利弗因緣，此中應廣說。

[0600c24]  云何紐？佛聽諸比丘安衣紐，為風故、為攝  衣故。

[0600c26]  云何腰繩？世尊聽諸比丘畜三種腰繩，謂：  編繩、圓織繩、綖繩。

[0600c28]  云何彈？世尊聽諸比丘畜彈，怖賊故。無有因  緣得打。

[0601a01]  云何反抄著衣？比丘不得反抄著衣，除高處  作。

[0601a03]  云何地？地有二種：經行地、精舍地。

[0601a04]  云何樹？耆闍崛山道邊無樹。佛言：「聽諸比丘  種樹，為蔭故、為花故，應次第種。」

[0601a06]  云何地物？謂田地。聽諸比丘取田地，為園故、  為精舍故。

[0601a08]  云何林樹？比丘應次第取。

[0601a09]  云何諍？相言鬪諍、行兩舌，各各相鬪，不和  合不如一水乳，各自分住。非時不作、無義  無作、非法不作、無朋黨不作、自惱惱他不作、
俱惱不作，如是諍不應作。

[0601a13]  云何諍壞，僧作二。僧壞輪壞。

[0601a14]  云何僧壞非輪壞？若行十四壞僧事，取一  一壞事，如法如律、非法非律、乃至界內各作  布薩、是名僧壞非輪壞。

[0601a17]  云何輪壞非僧壞？八聖道名輪。捨八聖道說  餘道，是名輪壞非僧壞。輪壞及前僧壞，俱  名壞。

[0601a20]  云何恭敬？恭敬和上、阿闍梨、上中下座，如是  一切善恭敬。

[0601a22]  云何下意？被擯比丘應行事：不得度人、不得  與人受具戒、不得與人依止、不得畜沙彌、不  得教誡比丘尼、若僧差作不應受、不得犯餘
戒、不得違眾僧羯磨、不得遮眾僧布薩自恣、  不得出清淨比丘罪、不得遮羯磨  (一十)  、不得教  誡性住比丘、不得道說性住比丘、不得使
性住比丘憶念罪、不得共性住比丘共坐，常  當下意恭敬，當示擯想。眾僧一切羯磨不得  受。廣說十二人  (十七)  。

[0601b02]  云何種種不共住？有二種：法及食。所行事，如  擯比丘，差別者，一切眾僧羯磨不得受、眾僧  差作亦不得受。廣說十二人。若於同梵行所
有過罪者，僧應如是語：「汝莫不止。僧當治汝  繫汝罰汝。」二犯罪，此僧中懺悔，不得出界外。  唯此僧能捨汝罪，非界外。如是治不止者，
更加其罪，如調惡馬以轡制之。  云何闥賴吒？二十二法成就，名闥賴吒比丘。  云何二十二法？精進根本、成就慚愧、威儀具
足、樂持戒、善解毘尼、聞持多聞、通利阿含、善  解諍事、善解諍本、善解諍相、善解滅諍、善  解滅諍已更不起、善解事辯才、無恐畏、身
口善能使能受能行、受羯磨不隨愛、不隨  瞋、不隨怖、不助二邊、受法食財食。是名闥  賴吒二十二法。

[0601b17]  云何實覓罪？先犯罪已發露，後覆藏，當與實  覓罪，作白四羯磨。所行事如前說。

[0601b19]  云何波羅夷學戒？若作婬已，乃至剎那不覆  藏，諸比丘當與學戒，作白四羯磨，廣說如  難提學戒。當行學戒法：在比丘下坐、授食與
比丘、自從淨人受食、得共比丘二夜宿、自共  未受具戒不得過二夜宿；若無能作羯磨人，  覓不可得者，聽學戒人作二種羯磨，謂布薩、
自恣羯磨。不得滿眾作布薩、自恣僧羯磨等。

[0601b26]  云何眾僧上座？上座入界內，當教誡年少  比丘，慰勞說經授經坐禪，使善法增長。恒使  有食。有分食時等分，使眾得利。作方便求索，
當勸化比丘使利益眾。應看病比丘，當為病  者乞藥。當差人看病，當與病人說法，不得  捨病者。如是等界內一切事，上座皆悉應  知。

[0601c04]  云何床上座？床名僧伽藍。上座法：若食佉  陀尼、蒲闍尼。打揵稚時，上座應前行前坐，當  看諸年少比丘威儀，誰正、誰不正。若有不正，
當作相使知。若作相不知，語比坐令語知。  若比坐不語者，上座起往語，齊整威儀。行  食時上座言：「一切平等與。」使唱僧跋。若白衣
來，當使與食。若無食，若彼自不食，上座當為  說法，我等正有此食。

[0601c12]  云何樹界？枝葉花果相接。乃至一拘盧舍，  隨意著衣，得至明相出。

[0601c14]  云何堂前？僧伽藍有眾多比丘，應次第分。  若自惱惱他、若兩惱，應避去。若堂前破壞，應  治。

[0601c17]  云何房？若住房中，當以水灑淨掃，瞿摩耶  塗地。拂拭床臥具，有垢者應浣。

[0601c19]  云何臥具？若比丘露地敷臥具已，出寺門外  五十尋過，不得去。若去，突吉羅。若有二比丘，  一人取床、一人取臥具。

[0601c22]  云何戶撢？比丘不得閉戶作聲。開戶時先  當撓戶，當徐徐入，使脚跡不作聲。戶若有  兩扇者，不得相振作聲。

[0601c25]  云何戶撢？若上下撢者，當俱下已去，使房舍  堅牢故、防自身故、防臥具故。

[0601c27]  云何空坊？若空坊無比丘者，當水灑掃地，  瞿摩耶塗地。若有器者，當淨洗揩拭。若有  淨人，當使淨草。若有白衣來者，當為說法。

[0602a01]  云何鉢？鉢不得著石上土埵上、不得近坑邊。  食時口中嚼物吐出滓，不得著鉢中。不得鉢  中洗手面、不得著不淨地、不得用合沙物
洗、不得濕盛、不得極燥。徐徐受用，令得久  用。因壞，更乞難。

[0602a06]  云何衣？觀衣如自皮。不得著僧伽梨擔草木、  瞿摩耶土、水灑地、掃地分糞、瞿摩耶塗地。  不得坐僧伽梨上，不得覆身。僧伽梨當作僧
伽梨用，欝多羅僧作欝多羅僧用，安陀會  僧作安陀會僧用。不得以衣著不淨處。著衣  不得擔，擔僧伽梨應割截成欝多羅僧。安旦
婆僧不必割截。若比丘無新衣有故衣者，若  有長衣，應唱令，若五條、七條、九條、十一條、十  三條、十五條。不得妙色染，若妙色染當壞。
以乾大皮樹皮染，染已受持。

[0602a16]  云何尼師檀？世尊聽諸比丘畜尼師檀，不得  用少片物作。尼師檀受持，不得離宿。

[0602a18]  云何鍼？有二種針，世尊聽畜，謂銅、鐵。好舉  不得因生壞，更求難。

[0602a20]  云何鍼房？為護針故。

[0602a21]  云何粥？世尊聽諸比丘飲粥。飲粥有五種  功德：斷飢、斷渴、斷風、消宿食、未熟令熟。  歠粥不得作聲。

[0602a24]  云何水瓶？佛聽諸比丘畜水瓶，令清淨。不得  用盛食器用作水瓶。

[0602a26]  云何澡罐？世尊聽諸比丘畜燥罐，使令清  淨。

[0602a28]  云何瓶蓋？世尊聽諸比丘以物覆瓶口。

[0602a29]  云何水？比丘使令水清淨，好用意漉水，好看  水，勿有虫。淨洗手，著淨衣漉水，不得不淨衣  手漉水。

[0602b03]  云何飲水器？世尊聽諸比丘畜飲水器，令淨  潔。

[0602b05]  云何食？蒲闍尼有五種，若食一一蒲闍尼  時，當觀食，此食從何處來？從倉中出。倉復何  因？倉從地出。地復何因？以糞尿和合種子得
生，今復還養糞身。舉摶時作糞想，正念在  前，不以散亂心噉食。當作逆食想、從他  得想、病想、因緣得想，然後食。當復觀不別眾  食，復應觀自恣不自恣。

[0602b12]  云何食時？若食五正食時，打犍搥時當齊  整衣服、威儀嚴政，入眾時不得作語聲。

[0602b14]  云何食？不長取與他，除與父母兄弟。客來至  寺、病者、懷胎母人，正念已當與食。應與畜生  一摶。欲出家者，於眾有益者與。

[0602b17]  云何受食？當一心受食，不得散亂心。正念受  食，如所食、如所取。

[0602b19]  云何乞食？廣說如毘尼。

[0602b20]  云何請食？比丘請食，不得雜好覆，勿以不淨  污。當知時。

[0602b22]  云何阿練若比丘？阿練若比丘，常當美語含  笑在前，不皺眉。畜淨水瓶、盛滿水。畜火珠、  月珠。

[0602b25]  云何阿練若上座？阿練若上座當教誡年少  比丘、說法，以阿練若法教誡，使阿練若法增  長。

[0602b28]  云何聚落？聚落中比丘如前說。白衣來，當為  說法，隨力所能。

[0602c01]  云何聚落中上座？聚落中上座如前說。

[0602c02]  云何客比丘？若客比丘來，當在現處默然立，  齊整威儀，如前說。

[0602c04]  云何客上座？客上座當觀伴比丘，遣使白  舊比丘，求房臥具。

[0602c06]  云何行？明日欲行，當白和上阿闍梨：「我向某  方某國去。」若聽去者去，不聽者不得去。所  住房當灑掃塗治，臥具當拂拭已去。

[0602c09]  云何行上座？行上座比丘當觀年少比丘，使  年少比丘先去，上座後去，於中勿有所忘。  教誡年少比丘，勿令掉戲。當求覓商伴，當
觀方國、當觀住處、當觀臥具、當觀比丘伴為  同不同。莫中道病痛相棄、不觀察而去，隨  事犯罪。

[0602c15]  云何洗足？若比丘洗足已，水器空當著水。

[0602c16]  云何洗足上座？若年少比丘先洗已，與水，上  座不得使起，已灌脚故。

[0602c18]  云何集？若八日十四日十五日，不病，應集一  處說法。

[0602c20]  云何集上座？若打揵稚，上座前行前坐。須臾  默然已，當自說法。若自不能，當使餘比丘說。  若白衣來，當為說法。若外道來，為說法攝
取，至心說，不以自大自高。

[0602c24]  云何說法？若比丘說法者，當敬眾愛眾，下意  至誠為說，義味具足、不心意散亂。慈悲愍念  歡喜為說，不為飲食。次第為說，當敬法為法
說法，不為財利。

[0602c28]  云何說法上座？當觀說法人為說法、說非法？  說非法者當諫，悞者為正。若說法，當稱  譽讚歎。

[0603a02]  云何非時？若欲行時，當白和上阿闍梨：「我欲  行至某處某聚落。」白已便去。

[0603a04]  云何非時僧集？除八日十四日十五日，諸餘  集時僧所作事。若有所分，打揵椎時，速集  速坐。

[0603a07]  云何非時集上座？打揵椎時，上座在前行在  前坐。當如法、如毘尼、如佛教行。

[0603a09]  云何唄？王舍城諸外道，八日十四日十五日  集一處唄誦，多得利養，眷屬增長。爾時瓶沙  王信佛法僧，往詣佛所白佛言：「世尊！諸外道
八日十四日十五日集一處唄誦，多得利養，  眷屬增長。願世尊聽諸比丘八日十四日十  五日集一處說法唄誦，當得利養，眷屬增長，
諸檀越得福，諸比丘辯捷，攝佛法故、正法久  住故。」佛言：「聽諸比丘八日十四日十五日集  一處唄誦說法。」諸比丘以凡聲唄誦，不適眾
意。眾言：「佛聽諸比丘好聲唄誦者好。」乃至佛  言：「聽諸比丘好聲唄誦。」諸比丘復以下聲唄  誦，諸眾不聞。眾言：「佛聽立唄誦者好。」乃至佛
言：「聽諸比丘立唄。」諸比丘長誦修多羅竟，  眾言：「佛聽諸比丘略誦要者好。」乃至佛言：  「聽諸比丘略誦要義。」諸比丘略誦，心生疑
悔：「我等莫退失修多羅去？」乃至佛言：「當於  中取要義者說，餘修多羅持莫忘失。」諸比  丘半唄，佛言：「不得半唄。半唄者，突吉羅。」諸
比丘兩人共唄，惱眾。佛言：「不得兩人共唄。  共唄者，突吉羅。」諸比丘各將眾去，佛言：「不得  將眾去。將去，隨事犯。不犯者，自去、不為法
故去。」又復諸比丘說法中自活。佛言：「不得  說法中自活。若眾中無能誦唄，當次第差。若  都無者，各誦一偈。」

[0603b04]  云何不唄？於中有能者請說，請而不說，犯偷  羅遮。

[0603b06]  云何求安居？欲安居時，當好籌量已安居，此  住處得同意不？安樂住不？共語共坐不？復  有隨病飲食易得不？病時醫藥可得不？有看
病人不？有持修多羅、毘尼、摩得勒伽、阿毘曇  不？比丘無有鬪諍相言不？眾僧不破不？如  是籌量已安居。

[0603b12]  云何安居？安居中，無事不得出界一宿。若有  事，當受七日法。或為偷婆、或為和上阿闍梨  病、或為法、如是等因緣聽出。

[0603b15]  云何安居上座？安居上座當知僧坊禪窟，破  壞者當使修治，勸化料理。

[0603b17]  云何過安居竟？過安居竟有三業，謂：衣、器、迦  絺那衣。安居中得、不得用作迦絺那衣。

[0603b19]  云何眾？比丘當觀眾，誰善威儀？誰惡威儀？有  惡威儀者當折伏。剎利眾乃至居士眾。

[0603b21]  云何入眾？如是入剎利眾、如是入婆羅門眾、  如是入沙門眾、如是入居士眾。如是行、如是  住、如是坐、如是語、如是默然。

[0603b24]  云何安居中？安居中比丘不得種種世間語  論，謂國事大臣、鬪戰勝負、畜生餓鬼、男女婬  欲飲食等事。

[0603b27]  云何安居中上座？安居中上座當觀眾安樂  不？安樂者默然，不安樂者隨順說法。

[0603b29]  云何布薩？布薩有五種：說、不說、與清淨、自  恣、布薩事，廣說如布薩。

[0603c02]  云何說戒？說戒有五種，廣說如前。

[0603c03]  云何說戒者？說戒比丘當使利，次第說，莫使  文句脫失。當自觀身，從前十五日來犯戒  不？犯戒者，得同意即懺悔，不得同意心念：
「得同意當悔，如波羅從木叉修行。」

[0603c07]  云何說戒上座？若打揵椎時，自觀身不犯戒  耶？若犯戒，如前說。

[0603c09]  云何上座？上座比丘當觀年少比丘，年少比  丘在大小行處，當看，莫令作犯戒事。若打揵  椎時，在眾上座。

[0603c12]  云何中座？中座比丘隨上座入聚落。若上座  大小行未竟，小遠當待；若不出而遠去者，待  來。

[0603c15]  云何下座？下座比丘食時應出食，若行水時  觀早晚待上座，應掃地瞿摩耶塗，敷臥具與  水食。食旦鉢那時，復行水，應請食。應浴室中
然火取水，應取樵著浴室中，取油瞿摩耶土  屑。水受揩身為揩身，當棄除糞。一切重事  悉應作。

[0603c21]  云何浴室？下聲入浴室，整威儀。

[0603c22]  云何洗浴？世尊聽比丘洗浴。洗浴有五種功  德，如契經說。復有五種功德，謂除風、除冷、除  熱、除垢、起厭患。浴時白和上阿闍梨。浴時在
上座後坐，不得在前。向火令水調適，若冷熱  應語他。不白和上阿闍梨，不得為他揩身，  身亦不得受揩。若和上阿闍梨相嫌處，不得
親近。浴室中坐物瓮器應舉置本處，廣說如  毘尼。

[0604a01]  云何浴室上座？浴室上座，下座比丘先浴已  汗出，不得使起。

[0604a02]  云何和上？和上當教誡弟  子、誦經教義，攝教令坐禪，教離惡知識、使親  近善知識，復與衣鉢臥具醫藥。攝取犯戒，教  使悔過。

[0604a06]  云何弟子？弟子應慚愧和上、應承事看視、所  作應白，應在和上前現相處立、行時隨逐，當  為和上求衣鉢等，如前為弟子說。若善法不
增長者，應語和上：「與我某甲比丘。」和上應觀  是比丘，此比丘行云何？眷屬云何？能教誡  不？如是籌量已使去。若彼復不增長，復應去。

[0604a12]  云何阿闍梨？廣說如前。

[0604a13]  云何近住弟子？廣說如共行弟子。

[0604a14]  云何沙彌？亦如共行弟子。差別者，沙彌應淨  花果楊枝草已使令作淨。

[0604a16]  云何治罪？若比丘犯罪，當作方便問，令彼自  說。若不自說者，不得即出罪，先當覓伴，若王  若王子、若王臣有大力者。得伴已，然後出
彼罪。

[0604a19]  云何後行比丘？後行比丘不得在前行、  不得前坐、不白上座不得語、問時當語上座。  語時中間不得作亂語。上座說非法時當諫、
說法者隨喜、得如法利養當取。

[0604a23]  云何入家？比丘入白衣家，不得調戲、不得舉  眼視。

[0604a25]  云何入白衣舍？比丘失念入白衣舍，有五種  失：不白入坐、食家中坐、屏覆處坐、別眾食、  無淨人為女說法。正念者無此過。

[0604a28]  云何入家坐？入家坐比丘，不得說畜生國土  飲食等，當為說法，令入正見、行布施、調伏  諸根、修梵行、布薩受戒三歸。

[0604b02]  云何白衣家上座？白衣家上座，當教誡年少  比丘勿使調戲。

[0604b04]  云何共語，舊住比丘，客比丘來，先意問訊：「善  來善來。」軟語愛語。含笑現前，不皺眉見。客
比丘來當歡喜，問：「道路不疲耶？飲食不失時  耶？不大疲極耶？」當問幾臘。若是上座，起作禮，  取衣鉢敷座，為洗足取水，隨力所能供養，與  好臥具。

[0604b10]  云何消息？若客比丘至寺，不應便求房舍臥  具，且坐一處默然，齊整威儀。

[0604b12]  云何空中？空中一切羯磨不得作。比丘不得  空中行，除明相出。安居中，除受七夜。

[0604b14]  云何迦絺那？若比丘受迦絺那，有七利：隨意  畜衣、不著僧伽梨入聚落、別眾食、數數食、不  白入聚落、迦絺那功德利、著縵衣入聚落。

[0604b17]  云何經行？比丘經行時，有上座在前者當白，  不得搖身行、不得大駛駛、不得大低頭縮。  攝諸根，心不外緣。當正直行，行不能直者安  繩。

[0604b21]  云何漉水囊？無漉水囊不得遠行。除江水淨、  除涌泉淨、除半由延內。若半由延內寺寺相  接，不持漉水囊，不犯。

[0604b24]  云何下風？下風出時不得作聲。

[0604b25]  云何入廁？比丘入廁時，先彈指作相，使內  人覺知。當正念入，好攝衣、好正，當中安身。欲  出者令出，不肯出者勿強出。

[0604b28]  云何廁邊？比丘不得廁邊浣衣、割截衣、縫染  衣，不得捉經、不得誦經、不得作白、不得經  行，一切事不得作，除廁相連。

[0604c02]  云何廁屐？比丘當徐徐蹋上，不得污屐。

[0604c03]  云何廁上坐？年少比丘先入，不得使出。

[0604c04]  云何洗？若比丘不洗大小便，不得禮拜受禮、  不得坐臥僧臥具上，除無水處。若為，非人所  瞋、水神瞋。或服藥。

[0604c07]  云何大行已洗手處？洗手處邊不得浣衣等，  如前說。

[0604c09]  云何洗處洗處屐，徐徐洗，不得污濕屐。

[0604c10]  云何小便？比丘不得處處小便，應在一處作坑。

[0604c11]  云何小便處？近小便處不得浣衣等，如前說。

[0604c12]  云何小便屐？比丘徐徐小便，不得污濕屐。

[0604c13]  云何小便上座？下座比丘已小便，不得使起。

[0604c14]  云何籌草？不得利刮、不得用草拭。用細軟滑  物，若用石木。

[0604c16]  云何唾？唾不得作聲，不得在上座前唾、不得  唾淨地、不得在食前唾。若不可忍，起避去，  莫令餘人得惱。

[0604c19]  云何器？世尊聽諸比丘畜二種器：熏鉢器、  唾器。當好守護，勿令破壞。妨廢，更求難。

[0604c21]  云何齒木？齒木不得太大太小、不得太長太  短。上者十二指，下者六指。不得上座前嚼齒  木。有三事應屏處，謂：大小便、嚼齒木。不得在
淨處樹下牆邊嚼齒木。

[0604c25]  云何揚齒？不得太利、不得疾疾刺齒間，應  徐徐挑，勿使傷肉。

[0604c27]  云何刮舌？不得用利物刮、不得疾疾刮，當徐  徐，勿使傷舌。

[0604c29]  云何挑耳？不得用利物挑、不得疾疾挑，勿令  傷肉。

[0605a02]  云何威儀？一切沙門所生功德是威儀。與上  相違，名不威儀。

[0605a04]  云何三聚？謂受戒聚、相應聚、威儀聚。

[0605a05]  佛說摩得勒伽善誦竟。

薩婆多部毘尼摩得勒伽卷第六

* * *

【經文資訊】大正藏第 23 冊 No. 1441 薩婆多部毘尼摩得勒伽  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
