大方廣佛華嚴經入法界品四十  二字觀門
開府儀同三司特進試鴻臚卿  肅國公食邑三千戶賜紫贈司  空諡大鑒正號大廣智大興善  寺三藏沙門不空奉　詔譯

[0707c14]  爾時善財童子從天宮下。向迦毘羅城。至善  知眾藝童子所。頭頂禮敬於一面立。白言聖  者。我已發阿耨多羅三藐三菩提心。而未知
菩薩云何學菩薩行。云何修菩薩道。我聞聖  者善能教誨。願為我說。時彼童子告善財  言。善男子我得菩薩解脫。名善知眾藝。我恒  稱持入此解脫根本之字。

[0707c21]  a  阿(上)字時名由菩薩威德入無差別境  界般若波羅蜜門。悟一切法本不生故。

[0707c23]  ra  囉字時。入無邊際差別般若波羅蜜門。  悟一切法離塵垢故。

[0707c25]  pa  跛字時。入法界際般若波羅蜜門。悟一  切法勝義諦不可得故。

[0707c27]  ca  左(輕呼)字時入普輪斷差別般若波羅蜜  門。悟一切法無諸行故。

[0707c29]  na  曩(舌頭呼)字時。入無阿賴耶際般若波羅蜜  門。悟一切法性相不可得故。

[0708a02]  la  攞字時。入無垢般若波羅蜜門。悟一切  法出世間故。愛支因緣永不現故。

[0708a04]  da  娜字時。入不退轉加行般若波羅蜜門。  悟一切法調伏寂靜真如平等無分別故。

[0708a06]  ba  麼字時。入金剛場般若波羅蜜門悟一  切法離縛解故。

[0708a08]  ḍa  拏(上)字時。入普遍輪般若波羅蜜門。悟  一切法離熱矯穢得清凉故。

[0708a10]  ṣa  灑字時。入海藏般若波羅蜜門。悟一切  法無罣礙故。

[0708a12]  va  嚩字時。入普遍生安住般若波羅蜜門。  悟一切法言語道斷故。

[0708a14]  ta  多(上)字時。入照曜塵垢般若波羅蜜門。  悟一切法真如不動故。

[0708a16]  ya  野字時。入差別積聚般若波羅蜜門。悟  一切法如實不生故。

[0708a18]  ṣṭa  瑟吒(二合上)字時。入普遍光明息除熱惱  般若波羅蜜門。悟一切法制伏任持相不  可得故。

[0708a21]  ka  迦(上)字時。入差別種類般若波羅蜜門。  悟一切法作者不可得故。

[0708a23]  sa  娑(上)字時。入現前降霔大雨般若波羅  蜜門。悟一切法時平等性不可得故。

[0708a25]  ma  莽(輕呼)字時。入大迅疾眾峯般若波羅蜜  門。悟一切法我所執性不可得故。

[0708a27]  ga  誐字時。入普遍輪長養般若波羅蜜門。  悟一切法行取性不可得故。

[0708a29]  tha  他(上)字時。入真如無差別般若波羅蜜  門。悟一切法處所不可得故。

[0708b02]  ja  惹字時。入世間流轉窮源清淨般若波  羅蜜門。悟一切法能所生起不可得故。

[0708b04]  sva  娑嚩(二合)字時。入念一切佛莊嚴般若波  羅蜜門。悟一切法安隱性不可得故。

[0708b06]  dha  馱字時。入觀察法界道場般若波羅蜜  門。悟一切法能持界性不可得故。

[0708b08]  śa  捨字時。入隨順一切佛教般若波羅蜜  門。悟一切法寂靜性不可得故。

[0708b10]  kha  佉(上)字時入現行因地智慧藏般若波羅  蜜門。悟一切法如虛空性不可得故。

[0708b12]  kṣa  訖灑(二合)字時。入決擇息諸業海藏般若  波羅蜜門。悟一切法窮盡性不可得故。

[0708b14]  sta  娑多(二合上)字時。入摧諸煩惱清淨光明般  若波羅蜜門。悟一切法住持處非處令不  動轉性不可得故。

[0708b17]  ña  孃(輕呼上)字時。入生世間了別般若波羅蜜  門。悟一切法能所知性不可得故。

[0708b19]  rtha  囉他(二合上)字時。入逆生死輪智道場般若  波羅蜜門。悟一切法執著義性不可得故。

[0708b21]  bha  婆(引去)字時。入一切宮殿道場莊嚴般若  波羅蜜門。悟一切法可破壞性不可得故。

[0708b23]  cha  磋(上)字時。入修行加行藏蓋差別道場般  若波羅蜜門。悟一切法欲樂覆性不可得  故。

[0708b26]  sma  娑麼(二合)字時。入現見十方諸佛旋般若  波羅蜜門。悟一切法可憶念性不可得故。

[0708b28]  hva  訶嚩(二合)字時。入觀察一切眾生堪任力  遍生海藏般若波羅蜜門。悟一切法可呼  召性不可得故。

[0708c02]  tsa  哆娑(二合)字時。入一切功德海趣入修行  源底般若波羅蜜門。悟一切法勇健性不  可得故。

[0708c05]  gha  伽(去)字時。入持一切法雲堅固海藏般若  波羅蜜門。悟一切法厚平等性不可得故。

[0708c07]  ṭha  姹(上)字時。入願往詣十方現前見一切佛  般若波羅蜜門。悟一切法積集性不可得  故。

[0708c10]  ṇa  儜(上)字時。入字輪積集俱胝字般若波羅  蜜門。悟一切法離諸諠諍無往無來行住  坐臥不可得故。

[0708c13]  pha  頗字時。入成熟一切眾生際往詣道場  般若波羅蜜門。悟一切法遍滿果報不可  得故。

[0708c16]  ska  塞迦(二合上)字時。入無著無礙解脫地藏  光明輪普照般若波羅蜜門。悟一切法積  聚蘊性不可得故。

[0708c19]  ysa  也娑(上二合)字時。入宣說一切佛法境界  般若波羅蜜門。悟一切法衰老性相不可  得故。

[0708c22]  śca  室左(二合上)字時。入一切虛空以法雲雷震  吼普照般若波羅蜜門。悟一切法聚集足  跡不可得故。

[0708c25]  ṭa  吒(上)字時。入無我利益眾生究竟邊際般  若波羅蜜門。悟一切法相驅迫性不可得  故。

[0708c28]  ḍha  荼(引去)字時。入法輪無差別藏般若波  羅蜜門。悟一切法究竟處所不可得故。

[0709a01]  善男子我稱如是入諸解脫根本字時。此四  十二般若波羅蜜為首。入無量無數般若波  羅蜜門。

[0709a04]  又善男子如是字門。是能悟入法空邊際。除  如是字。表諸法空。更不可得。何以故如是字  義不可宣說。不可顯示。不可執取。不可書持。
不可觀察。離諸相故。善男子譬如虛空是一  切物所歸趣處。此諸字門亦復如是。諸法空  義皆入此門。方得顯了。若菩薩摩訶薩於如
是入諸字門。得善巧智。於諸言音所詮所表。  皆無罣礙。於一切法平等空性。盡能證持。  於眾言音咸得善巧。若菩薩摩訶薩。能聽如  是入諸字門。印阿  (上)
字印。聞已受持。讀誦通  利為他解說。不貪名利。由此因緣得二十種  殊勝功德。何等二十。謂得強憶念。得勝慚愧。  得堅固力。得法旨趣。得增上覺。得殊勝慧。得
無礙辯。得總持門。得無疑惑。得違順語不生  恚愛。得無高下平等而住。得於有情言音善  巧。得蘊善巧處善巧界善巧。得緣起善巧因
善巧緣善巧法善巧。得根勝劣智善巧他心  智善巧。得觀星曆善巧。得天耳智善巧宿住  隨念智善巧神境智善巧死生智善巧。得漏
盡智善巧。得說處非處智善巧。得往來等威  儀路善巧。是為得二十種殊勝功德。善男子  我唯知此入諸解脫根本字智。如諸菩薩摩
訶薩。能於一切世間善巧之法。以智通達。到  於彼岸。而我云何能知能說彼功德行。時善  財童子。頭面敬禮眾藝之足。遶無數匝戀仰  而去。

* * *

【經文資訊】大正藏第 19 冊 No. 1019 大方廣佛華嚴經入法界品四十二字觀門  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
