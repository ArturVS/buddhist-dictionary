佛說五恐怖世經
宋居士沮渠京聲譯

[0957b28]  聞如是：

[0957b28]  一時佛在舍衛國祇樹給孤獨園。佛  告諸比丘：「有五當來恐怖，未到、未成、且來不  久、可畏。當善思惟，以方便遠離之。何謂五？

[0957c01]  「一  者謂後當來比丘，身無行無戒、意不拘、無慧  從身。自無行無戒、意不拘至無慧內。彼人為
學至與大戒，從其學以師之，自可戒、自從意、  自明慧。本從上學類，至後學者，法先頭學如  上，從後毀律、言謗法經、真慧所遠。比丘！是為
第一未來恐怖可畏，且來不久，當善思惟方  便避之。

[0957c09]  「二者謂後當來比丘，身無行無戒、意不拘、無  慧。為彼稱說有藏寶，以非次、內無戒，違尊令  彼學，謂從是可到岸，為以遠流。是為第二未
來可畏，且來不久，當善思惟方便避之。

[0957c13]  「三者謂後當來比丘，身無行無戒、意不拘、無  慧。本無明師受不正法，比丘從受法，失法律  義。是為第三未來可畏，且來不久，當善思
惟方便避之。

[0957c17]  「四者後當來比丘，身無行無戒、意不拘、無慧。  從身無行無戒、意不拘、無慧比丘聚會講律  說義，後語現之在中、中語現之在後，從是失
明就冥，不能自覺遠離正法。是為第四未來  可畏，且來不久，當善思惟方便避之。

[0957c22]  「五者後當來比丘，身無行無戒、意不拘、無慧。  從身無行無戒、意不拘、無慧，世之所造巧言  放語悉受意善，見彼誦之意為悅樂；尊所說
合十二因緣苦空非常，意態不樂悉捨不受，  聞彼之說意疑不然亦不悅喜。是為第五未  來可畏，且來不久，當善思惟方便避之。」

[0957c27]  佛  說如是。

佛說五恐怖世經

* * *

【經文資訊】大正藏第 24 冊 No. 1481 佛說五恐怖世經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，伽耶山基金會提供，北美某大德提供，李明芳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
