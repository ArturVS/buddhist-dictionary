大宗地玄文本論卷第十五
馬鳴菩薩造

真諦三藏譯

◎自然本王廣大轉地無障無礙俱行道路  大決擇分第二十九

[0687c12]  如是已說繫縛地地自然本王摩訶  [糸*為]  品大決  擇分。次當說自然本王廣大轉地無障無礙  俱行道路大決擇分。其相云何。偈曰。

本王道路中　　依位漸漸轉  
一主生二伴　　至中無量故  
數變皆悉通　　如法應觀察

[0687c18]  論曰。就自然本王廣大轉地無障無礙俱行  道路分中。依五十一位。如其次第亦上亦下  漸漸轉行。無為法主生二有為。若上若下增
中無量數。至中無量變故。如偈本王道路中  依位漸漸轉一主生二伴至中無量故數變  皆悉通如法應觀察故。部宗花品修多羅中。
作如是說。行藏海中有一常德其數無量。行  藏海中有二無常功德品類其數無量。亦昇  亦抃其數無量。乃至廣說故。

最極廣大俱行山王無盡海海大決擇分  第三十

[0687c29]  如是已說自然本王廣大轉地無障無礙俱行  道路決大擇分。次當說最極廣大俱行山王  無盡海海大決擇分。其相云何。偈曰。

無盡海海中　　依位漸漸轉  
一主生二伴　　至大無量故  
數及變例前　　應廣通達焉

[0688a06]  論曰。就無盡海海藏中。依五十一位。如其次  第亦上亦下無為法主出生增長二有為法。  增大無量數。至大無量變故。如偈無盡海海
中依位漸漸轉一主生二伴至大無量故數及  變例前應廣通達焉故。彼修多羅中。作如是  說。行常山王海中。有三種大無量。云何為三。
一者常大無量。二者無常大無量。三者轉變  大無量。乃至廣說故。

◎

大宗地玄文本論卷第十五

* * *

【經文資訊】大正藏第 32 冊 No. 1669 大宗地玄文本論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，日本 SAT 組織提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
