大般涅槃經集解卷第七十一
[0608c04]  梵志名淨第六　犢子梵志第七  納衣梵志第八　弘廣婆羅門第九  阿難為魔所嬈事  說阿難初為侍者緣起  為須跋陀說法

憍陳如品下

[0608c10]  復有梵志名曰清淨  (至)  乃至非如去非不如  去。

[0608c11]  案。僧亮曰。聞常無常。並是倒。不知倒  之所由。故問也。寶亮曰。論義更無所執。直捉  六十二見。來問也。佛即為說所以離六十二
見之方。於是而悟羅漢道。

[0608c15]  梵志言瞿曇眾生知何法故  (至)  是人能知常與  無常。

[0608c16]  案。僧亮曰。知何法者。已知病起。次問  滅病之方。

[0608c18]  梵志言世尊我已知解  (至)  諸漏永盡得阿羅漢  果。

[0608c19]  案。僧亮曰。因在先名故也。果在後名新  也。

[0608c21]  犢子梵志復作是言  (至)  彼若問者當隨意答。

[0608c22]  案。僧亮曰。犢子以所見問佛。欲觀其同異耳。  外道所見不同。或說無善惡果報。或說有善  惡無道。或說有道不修得。或說男得女不得。
或說出家得在家不得。或說離欲。得在欲不  得。二問也。寶亮曰。亦無定執也。佛所以默  者。欲申己之迹。非置答之謂也。

[0608c28]  佛言犢子善哉善哉  (至)  平等雨於優婆塞優婆  夷。

[0608c29]  案。僧亮曰。三種善不善。及十種善不善  者。三是出世。十通世間也。寶亮曰。佛今答起  三善離十惡。終斷一切障。成聖道也。

[0609a03]  世尊若諸外道欲來出家  (至)  還其屍所大設  供養。

[0609a04]  案。僧亮曰。四月試者。外道本異見。假  服偷法。皆四月試。如其不爾。不必試也。寶亮  曰。如優婆塞戒經云六月試。蓋隨機故。有此
法耳。而犢子出家。於十五日後。方得初果者。  感應之道。其事不同。著於此也。

[0609a09]  納衣梵志復作是言  (至)  善不善身是義不然。

[0609a10]  案。僧亮曰。說無因果。所以作闡提者。以其謂  善惡有性。不從因緣。非無善惡故也。寶亮曰。  尋眾生之始無源。故謂善惡皆自然也。

[0609a13]  何以故如瞿曇說因煩惱故  (至)  皆有自性不從  因緣。

[0609a14]  案。僧亮曰。第一事。謂先後皆不可一  時。以身類一切法。皆無因也。寶亮曰。先作三  關難。第一定煩惱。舉身之先後也。

[0609a17]  復次瞿曇堅是地性  (至)  自性故有非因緣生。

[0609a18]  案。僧亮曰。第二以空類五大。以五大類一切  也。寶亮曰。下舉七事證義也。此第一事。證各  有自性也。

[0609a21]  復次瞿曇世間之法  (至)  云何說言從於因緣。

[0609a22]  案。僧亮曰。第三如木不由善惡。而性有曲直  之用。五道性有善惡。隨生處而得名也。寶亮  曰。第二證以用有定。故無因緣。

[0609a25]  復次瞿曇一切眾生  (至)  一切法中各有自性。

[0609a26]  案。僧亮曰。第四以類求物。各有性也。寶亮  曰。第三證也。

[0609a28]  復次瞿曇如瞿曇說  (至)  生一切法以自性故。

[0609a29]  案。僧亮曰。第五以五塵非貪之因。食瞋自生  也。寶亮曰。第四事也。

[0609b02]  復次瞿曇我見世人  (至)  各有自性不由因緣。

[0609b03]  案。僧亮曰。第六謂。若有因。不應一同。而得  苦樂二果也。寶亮曰。第五事也。

[0609b05]  復次瞿曇世間小兒  (至)  一切諸法各有自性。

[0609b06]  案。僧亮曰。第七謂。憂喜無因也。寶亮曰。第  六事。

[0609b08]  復次瞿曇世法有二  (至)  有自性故不從因緣。

[0609b09]  案。僧亮曰。第八是故外計。虛空有用有名。莬  角無用無名也。寶亮曰。第七事也。七事悉是  證自然耳。

[0609b12]  佛言善男子如汝所言  (至)  同五大者無有是處。

[0609b13]  案。僧亮曰。先破第二。明諸大無常。故無性  也。寶亮曰。若使萬法。從五大者。萬法無常。  五大亦應無常也。

[0609b16]  善男子汝言用處定故  (至)  說一切法有自性也。

[0609b17]  案。僧亮曰。答第三也。若名義有因。實亦有  因也。寶亮曰。答第二也。明竹木初生。本無箭  鎙之性。工匠乃成。豈非因緣耶。

[0609b20]  善男子汝言如龜陸生  (至)  無有自性無有一性。

[0609b21]  案。僧亮曰。答第四也。明龜若無緣。亦可入  火也。寶亮曰。答第三證。皆由行業。豈得無緣  耶。

[0609b24]  善男子汝言身為在先  (至)  何因緣故而作是難。

[0609b25]  案。僧亮曰。答第一難也。汝性亦無前後。而  我因緣。亦無先後。云何為難也。寶亮曰。破  三證竟。答其上所執也。且一往總非。明不應
為難也。

[0609b29]  善男子一切眾生身及煩惱  (至)  皆從因緣無有  自性。

[0609c01]  案。僧亮曰。汝有一時。而無因果。我緣  有一時。而有因果也。如炷之與明以下。若不  見身因。便言無因者。汝亦不見瓶因。不應說
泥是瓶因也。寶亮曰。正答也。云身及煩惱。一  時而有。此言似不關眾生之始也。正應是捉  十二因緣中。識枝時語也。夫受生為體。要須
備起潤業潤生。若但有潤業。無潤生愛。則不  為結報。故識支之起。雖由潤業。若不更起  潤生。則報不相續。于時。身與煩惱。得言一時
而有。雖復一時。要因煩惱而有身也。若言身  不在先。知無因者。現見瓶等。不無因緣也。

[0609c12]  善男子若言一切法  (至)  亦應如是精勤持戒。

[0609c13]  案。僧亮曰。謂汝法能生名大。若無因緣。不應  說大也。寶亮曰。身先因緣。亦同此也。

[0609c15]  善男子汝言五大有定堅性  (至)  故不得說自性  故堅。

[0609c16]  案。僧亮曰。此等有香。香屬地故也。寶  亮曰。重破初證也。彼以蘇  [萉-巴+(日/(句-口+匕))]  為地。而有時同
水。豈有自性耶。

[0609c19]  善男子白臘鈆錫銅鐵金銀  (至)  云何說言定名  火性。

[0609c20]  案。僧亮曰。此有明色。色屬火也。寶亮  曰。火不定。以流時水性。動時風性。熱時火  性。堅時地性。亦非自性也。

[0609c23]  善男子水性名流若水凍時  (至)  從因緣見非無  因緣。

[0609c24]  案。僧亮曰。是堅守性。故名為水。然流  動性同。若動不失流守性。不名為為風耶。  若動不名風以下。若濕多屬水。凍時堅多應
屬地也。豈是從緣得名乎。寶亮曰。若凍時猶  屬水者。波本因風而動。應名波為風若不名  波為風。亦不應凍為水也。

[0610a01]  善男子汝言非因五塵生貪  (至)  生貪解脫無有  是處。

[0610a02]  案。僧亮曰。答第五難。非因者。正因  也。貪有二因者。覺觀是內因。六塵是外因。因  內生外。

[0610a05]  善男子汝言具足諸根  (至)  無有自性皆從因緣。

[0610a06]  案。僧亮曰。答第六難。有好施而貧。慳貪而  富。應與諸根同難。故先答後業果。正答根具  大富。修時不兼。受報則別耳。

[0610a09]  善男子如汝所言世間小兒  (至)  是身因緣煩惱  與業。

[0610a10]  案。僧亮曰。答第七難。若笑是自性。則  應常笑。如火休熱。則常熱也。不答第八虛空  菟角。皆置答也。

[0610a13]  梵志言世尊如其是身  (至)  除三界煩惱得阿羅  漢果。

[0610a14]  案。僧亮曰。還請佛為說身因。聞即悟  也。

[0610a16]  復有婆羅門名曰弘廣  (至)  能發無上廣大之心。

[0610a17]  案。僧亮曰。弘廣晦迹。引諸無知。應弘此  經。時將顯迹。現所聞不遠也。寶亮曰。更無所  執。直作心念試佛。佛即知其所念。復過己心
所見。於是即伏。故憍陳如先難己所為。佛即  顯其迹也。

[0610a22]  佛言止止憍陳如  (至)  汝今能發如是大心。

[0610a22]  案。  僧亮曰。入則入涅槃。出則出生死也。

[0610a24]  爾時世尊知已即告憍陳如  (至)  阿難比丘今為  所在。

[0610a25]  案。僧亮曰。經之流通有二人。自上弘  廣所持須跋以下。應付囑阿難也。後文似爾。  亦可理付弘廣。而文付阿難。寶亮曰。此下去。
正顯流通之意也。問阿難所在。有三緣。一欲  顯阿難。有八不思議之德。二為流通經。三為  名須跋故。

[0610b02]  憍陳如言世尊阿難比丘  (至)  不來至此大眾之  中。

[0610b03]  案。僧亮曰。魔欲使佛法。無所付囑滅不  流傳故。惱亂阿難也。寶亮曰。所以是表阿難  之德。雖不在坐。而能受持。

[0610b06]  爾時文殊師利菩薩摩訶薩  (至)  問憍陳如阿難  所在。

[0610b07]  案。僧亮曰。欲顯阿難德故。所以發問。

[0610b08]  爾時世尊告文殊師利  (至)  若佛聽者謂往給  侍。

[0610b09]  案。僧亮曰。明阿難有二事。一是親屬。人  所敬信。二受持佛語。無有漏失也。

[0610b11]  文殊師利阿難事我  (至)  八者具足從聞生智。

[0610b12]  案。僧亮曰。敘阿難有三意。第一敘進止所為。  有八不思議之德。必堪弘通。第二引證。明  七佛弟子。有八德者。皆通使流通。第三正釋
文殊問。

[0610b16]  文殊師利毘婆尸佛侍者  (至)  阿難比丘為多聞  藏。

[0610b17]  案。僧亮曰。第二引七佛為例也。

[0610b18]  善男子如汝所說此大眾中  (至)  阿難所聞自能  宣通。

[0610b19]  案。僧亮曰。第三正答問也。

[0610b20]  文殊師利阿難比丘  (至)  至心禮敬却住一面。

[0610b21]  案。寶亮曰。時將欲至。命文殊以呪解魔。召阿  難還也。

[0610b23]  佛告阿難是娑羅林外  (至)  與須跋陀還至佛所。

[0610b24]  案。僧亮曰。習未盡者。乃伏欲界結。未伏習  也。

[0610b26]  時須跋陀到已問訊  (至)  即得涅槃是義云何。

[0610b27]  案。僧亮曰。慢人不欲自受屈。故假稱外。明得  失在彼。不在於我也。寶亮曰。須跋所執。現在  苦樂。盡是過去。不因現在。故受投巖赴火。令
苦盡也。

[0610c02]  佛言善男子有沙門  (至)  是故我今責汝過去業。

[0610c03]  案。僧亮曰。恐傳者之謬所定也。

[0610c04]  彼人若言瞿曇我實不知  (至)  唯過去業非現在  耶。

[0610c05]  案。僧亮曰。下苦因緣得中上苦不者。問  得展轉用不耶。若言得者。是則不定。云何定  言斷過去業耶。

[0610c08]  復應問言是現在苦  (至)  過去已盡云何有苦。

[0610c09]  案。僧亮曰。若過去有苦。應與業俱盡。不應重  受也。寶亮曰。若現在苦行。能斷過去業者。此  苦行業。復用何斷耶。

[0610c12]  仁者如是苦行能令樂業  (至)  是事不然何以故  仁者。

[0610c13]  案。僧亮曰。次問轉無苦樂。四禪以上  業。無漏無報。何因緣受是苦行者。既不能壞。  又不能轉。何故受耶。

[0610c16]  譬如有人為王除怨  (至)  過去本業受苦樂也。

[0610c17]  案。僧亮曰。證有現報也。不必盡因過去業也。

[0610c18]  仁者若以斷業因緣力故  (至)  心喻於林身喻於  樹。

[0610c19]  案。僧亮曰。償不可畢。遮則不受也。若以  受苦為償者。畜生應得道也。先當調心者。身  喻於樹。林多而樹少。四陰譬林。色陰譬樹。怖
從心生。不從色也。

[0610c23]  須跋陀言世尊我已先調伏  (至)  受於惡身況其  餘者。

[0610c24]  案。寶亮曰。佛呵之已。能除麁想。何不  血除細想耶。

[0610c26]  世尊云何能斷一切諸有  (至)  上智觀故得無上  菩提。

[0610c27]  案。僧亮曰。有假空實空。而外道伏結。  緣有不緣空。緣空是實想也。寶亮曰。唯有二  諦。忘相為實想。實以慧斷煩惱。作想名說。此
其旨也。

[0611a02]  說是法時十千菩薩  (至)  須跋陀羅得阿羅漢果。

[0611a03]  案。寶亮曰。得一生實想者。正一生後得佛  也。若是無明住地報。則不可以一生二生往  格也。乃約應而辨耳。若尋餘經比例。便是未
盡。此土無緣。立以不悉來也。

大般涅槃經集解卷第七十一  (終)

[0611a08]  觀應二年  (辛卯)  卯月十日。於大和州大御  輪寺。點寫之了。

[0611a10]  自觀應元年九月二十四日。至同二年四  月十日。一部七十一卷。為每年講讚本。一  筆點之了。偏為奉助興正菩薩御願而已。

[0611a13]  大御輪寺金剛資　圓宗  (生年六十五度以四十五)

* * *

【經文資訊】大正藏第 37 冊 No. 1763 大般涅槃經集解  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
