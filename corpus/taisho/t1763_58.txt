大般涅槃經集解卷第五十八
[0561b06]  廣出俱尸城緣起  廣出俱尸城涅槃緣起  廣出須達緣起　廣出逐外道緣起

師子吼品之第五

[0561b10]  師子吼言世尊十六大國  (至)  拘尸那城入般涅  槃。

[0561b11]  案。僧亮曰。眾生有待處漏盡。此下將  辨處為道。故發問也。寶亮曰。修道之第四。  文人寄處。所以明道也。大意有五因緣。第一
為益人曠遠。第二欲報地往恩。第三為欲還  此中正受。第四為果彼本願。第五為逐外道  也。

[0561b17]  善男子汝不應言拘尸那城  (至)  邊地弊惡隘陋  小城。

[0561b18]  案。僧亮曰。先答不應謂此為隘陋也。

[0561b19]  善男子我念往昔過恒沙劫  (至)  我眷屬者受恩  能報。

[0561b20]  案。僧亮曰。明此是初發心處。故在  此也。寶亮曰。第二報地恩也。

[0561b22]  復次善男子往昔眾生  (至)  娑羅樹間三昧正受。

[0561b23]  案。僧亮曰。明此是往昔出家修道之處也。  寶亮曰。第三欲還此中。三昧正受故也。

[0561b25]  善男子我念往昔過無量劫  (至)  敷揚演說大涅  槃經。

[0561b26]  案。僧亮曰。明此是發願之處也。寶亮  曰。四果本願也。

[0561b28]  善男子我初出家未得阿耨  (至)  我時默然已受  彼請。

[0561b29]  案。僧亮曰。為洴沙王有請。故所以  來此也。

[0561c02]  善男子我初得阿耨多羅  (至)  我即往彼受王供  養。

[0561c03]  案。僧亮曰。此下皆為逐外道故。次第至  此。外道於此。必受化故。故來此也。寶亮曰。  第五為逐外道。兼先受此受故也。

[0561c06]  外道六師相與集聚  (至)  我時受已即住其中。

[0561c07]  案。僧亮曰。因出須達所起祇洹精舍事也。

[0561c08]  是時六師心生嫉妬悉共集詣波斯匿王。

[0561c09]  案。僧亮曰。此下廣說外道之辭也。

[0561c10]  作如是言大王當知  (至)  六師之徒歡喜而出。

[0561c11]  案。僧亮曰。王知有益。是故許之。

[0561c12]  時波斯匿王即勅嚴駕  (至)  阿耨多羅三藐三菩  提心。

[0561c13]  案。僧亮曰。外道雖復未降。而所益已  多也。

[0561c15]  是時六師各相謂言  (至)  阿耨多羅三藐三菩提  心。

[0561c16]  案。僧亮曰。隨其所至。略已遍也。

大般涅槃經集解卷第五十八

* * *

【經文資訊】大正藏第 37 冊 No. 1763 大般涅槃經集解  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
