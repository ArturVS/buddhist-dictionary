大智度論釋三慧品第七十  之餘  (卷八十四)
聖者龍樹菩薩造

後秦龜茲國三藏鳩摩羅什譯

[0645b11]  【經】

[0645b11]  須菩提白佛言：「世尊！若諸法無所為、無所  作，不應分別有三乘：聲聞、辟支佛、佛乘？」

[0645b12]  佛告  須菩提：「諸法無所為、無所作，無有分別；有  所為、有所作中有分別。何以故？凡夫愚人不
聞聖法，著五受眾，所謂色、受、想、行、識，著檀波  羅蜜，乃至著阿耨多羅三藐三菩提。是人念  有是色、得是色，乃至念有是阿耨多羅三藐
三菩提、得是阿耨多羅三藐三菩提。是菩薩  作是念：『我當得阿耨多羅三藐三菩提，我當  度眾生生死。』須菩提！我以五眼觀，尚不得
色乃至阿耨多羅三藐三菩提。是狂愚人無  目，而欲得阿耨多羅三藐三菩提、度脫眾生生  死！」

[0645b23]  須菩提白佛言：「世尊！若佛以五眼觀不  見眾生生死中可度者，今世尊云何得阿耨  多羅三藐三菩提，分別眾生有三聚：正定、邪
定、不定？」

[0645b26]  「須菩提！我得阿耨多羅三藐三菩提，  初不得眾生三聚：若正定、若邪定、若不定。須  菩提！以眾生無法有法想，我以除其妄著，世
俗法故說有得，非第一義。」

[0645b29]  「世尊！非住第一  義得阿耨多羅三藐三菩提耶？」

[0645c01]  佛言：「不也！」

[0645c01]  「世  尊！住顛倒得阿耨多羅三藐三菩提耶？」

[0645c02]  佛言：  「不也！」

[0645c03]  「世尊！若不住第一義中得，亦不住顛倒  中得，將無世尊不得阿耨多羅三藐三菩提  耶？」

[0645c05]  佛言：「不也！我實得阿耨多羅三藐三菩提，  無所住若有為相、若無為相。須菩提！譬如佛  所化人不住有為相、不住無為相，化人亦
有來有去、亦坐亦立。須菩提！是化人若行檀  波羅蜜，行尸羅波羅蜜、羼提波羅蜜、毘梨耶  波羅蜜、禪波羅蜜、般若波羅蜜，行四禪、四無
量心、四無色定、五神通，行四念處乃至行八  聖道分，入空三昧、無相三昧、無作三昧，行內  空乃至無法有法空，行八背捨、九次第定，佛
十力、四無所畏、四無礙智、大慈大悲，得阿耨  多羅三藐三菩提，轉法輪。是化人化作無量  眾生，有三聚。須菩提！於汝意云何？是化人
有行檀波羅蜜，乃至有三聚眾生不？」

[0645c17]  須菩提  言：「不也！」

[0645c18]  「須菩提！佛亦如是，知諸法如化，如  化人度化眾生，無有實眾生可度。如是，須菩  提！菩薩摩訶薩行般若波羅蜜，如佛所化人  行。」

[0645c21]  須菩提白佛言：「世尊！若一切法如化，佛與  化人有何等差別？」

[0645c22]  佛告須菩提：「佛與化人無  有差別。何以故？佛能有所作，化人亦能有  所作。」

[0645c24]  「世尊！若無佛，化獨能有所作不？」

[0645c24]  佛言：「能  有所作。」

[0645c25]  須菩提言：「世尊！云何無佛，化能有所  作？」

[0645c26]  「須菩提！譬如過去有佛名須扇多，為欲  度菩薩故，化作佛已，而自滅度；是化佛住  半劫作佛事，授應菩薩行者記已，滅度；一切
世間眾生知佛實滅度。須菩提！化人實無生  無滅。如是，須菩提！菩薩行般若波羅蜜，當信  知諸法如化。」

[0646a02]  「世尊！若佛、佛所化人無差別  者，云何令布施清淨？如人供養佛，是眾生  乃至無餘涅槃，福德不盡；若供養化佛，是人
乃至無餘涅槃，福德亦應不盡耶？」

[0646a05]  佛告須菩  提：「佛以諸法實相故，與一切眾生天及人作  福田；化佛亦以諸法實相故，與一切眾生天  及人作福田。」

[0646a08]  佛告須菩提：「置是化佛及於  化佛所種福德，若有善男子、善女人但以敬  心念佛，是善根因緣，乃至畢苦，其福不盡。須
菩提！置是敬心念佛，若有善男子、善女人但  以一華散虛空中念佛，乃至畢苦，其福不盡。  須菩提！置是敬心念佛、散華念佛，若有人一
稱南無佛，乃至畢苦，其福不盡。如是，須菩提！  佛福田中種其福無量。以是故，須菩提！當知  佛與化佛無有差別，諸法法相無異故。須菩
提！菩薩摩訶薩應如是行般若波羅蜜，入諸  法實相中。是諸法實相不應壞，所謂般若波  羅蜜相，乃至阿耨多羅三藐三菩提相。」

[0646a19]  須菩  提白佛言：「世尊！若諸法實相不應壞，佛何以  故壞諸法相，言是色，是受、想、行、識，是內法、是
外法，是善法、是不善法，是有漏、是無漏，是世間、  是出世間，是有諍法、是無諍法，是有為法、是無  為法等？世尊！將無壞諸法相？」

[0646a24]  佛告須菩提：  「不也！以名字相故示諸法，欲令眾生解；佛  不壞諸法法相。」

[0646a26]  須菩提白佛言：「世尊！若以名  字相故說諸法令眾生解；世尊！一切法無名  無相，云何以名相示眾生欲令解？」

[0646a28]  佛告須菩  提：「隨世俗法有名相，實無著處。須菩提！如凡  夫說苦，著名、隨相；須菩提！諸佛及弟子不
著名、不隨相。須菩提！若名著名、相著相，空  亦應著空，無相亦應著無相，無作亦應著  無作，實際應著實際，法性應著法性，無
為性應著無為性。須菩提！是一切法但有  名相，是法不住名相中。如是，須菩提！菩薩摩  訶薩但名相中住，應行般若波羅蜜，是名相  中亦不應著！」

[0646b08]  「世尊！若一切有為法但名相者，  菩薩摩訶薩為誰故發阿耨多羅三藐三菩  提心，受種種勤苦——菩薩行道時，布施、持戒、行
忍辱、勤精進、入禪定、修智慧，行四禪、四無量  心、四無色定、四念處乃至八聖道分，行空行、  無相行、無作行、佛十力乃至具足大慈悲？」

[0646b13]  佛  言：「如須菩提所說，若一切有為法但名相  者，菩薩摩訶薩為誰故行菩薩道？須菩提！若  有為法但名相等，是名相、名相相空。以是故，
菩薩摩訶薩行菩薩道得一切種智；得一切  種智已，轉法輪；轉法輪已，以三乘法度脫眾  生。是名相，亦無生、無滅、無住異。」

[0646b19]  爾時，須菩  提白佛言：「世尊！世尊說一切種智？」

[0646b20]  佛告須菩  提：「我說一切種智。」

[0646b21]  須菩提言：「佛說一切智、說  道種智、說一切種智，是三種智有何差別？」

[0646b22]  佛  告須菩提：「薩婆若是一切聲聞、辟支佛智，道  種智是菩薩摩訶薩智，一切種智是諸佛智。」

[0646b25]  須菩提白佛言：「世尊！何因緣故，薩婆若是聲  聞、辟支佛智？」

[0646b26]  佛告須菩提：「一切名所謂內外  法，是聲聞、辟支佛能知，不能用一切道、一切  種智。」

[0646b28]  須菩提言：「世尊！何因緣故，道種智是  諸菩薩摩訶薩智？」

[0646b29]  佛告須菩提：「一切道，菩薩  摩訶薩應知：若聲聞道、辟支佛道、菩薩道，應  具足知；亦應用是道度眾生，亦不作實際證。」

[0646c03]  須菩提白佛言：「世尊！如佛說菩薩摩訶薩  應具足諸道，不應以是道實際作證耶？」

[0646c04]  佛告  須菩提：「是菩薩未淨佛土、未成就眾生，是時  不應實際作證。」

[0646c06]  須菩提白佛言：「世尊！菩薩  住道中，應實際作證？」

[0646c07]  佛言：「不也！」

[0646c07]  「世尊！住非道  中，實際作證？」

[0646c08]  佛言：「不也！」

[0646c08]  「世尊！住道非道，實際  作證？」

[0646c09]  佛言：「不也！」

[0646c09]  「世尊！住非道亦非非道，實  際作證？」

[0646c10]  佛言：「不也！」

[0646c10]  「世尊！菩薩摩訶薩住何  處，應實際作證？」

[0646c11]  佛告須菩提：「於汝意云何？  汝住道中，受諸法故，漏盡得解脫不？」

[0646c12]  須  菩提言：「不也！世尊！」

[0646c13]  「汝住非道，漏盡得解  脫不？」

[0646c14]  「不也！世尊！」

[0646c14]  「汝住道非道，漏盡得解脫  不？」

[0646c15]  「不也！世尊！」

[0646c15]  「汝住非道亦非非道，漏盡得  解脫不？」

[0646c16]  「不也！世尊！我無所住，不受諸法，漏盡  心得解脫。」

[0646c17]  佛告須菩提：「菩薩摩訶薩亦如是，  無所住，應實際作證。」

[0646c18]  須菩提言：「世尊！云何  為一切種智相？」

[0646c19]  佛言：「一相故名一切種智，所  謂一切法寂滅相。復次，諸法行類、相貌、名字  顯示說，佛如實知。以是故名一切種智。」

[0646c21]  須菩  提白佛言：「世尊！一切智、道種智、一切種智，是  三智結斷有差別、有盡、有餘不？」

[0646c23]  佛言：「煩惱  斷無差別；諸佛煩惱習一切悉斷，聲聞、辟支  佛煩惱習不悉斷。」

[0646c25]  「世尊！是諸人不得無為法  得斷煩惱耶？」

[0646c26]  佛言：「不也！」

[0646c26]  「世尊！無為法中可得  差別不？」

[0646c27]  佛言：「不也！」

[0646c27]  「世尊！若無為法中不可得  差別，何以故說是人煩惱習斷、是人煩惱習  不斷？」

[0646c29]  佛告須菩提：「習非煩惱。是聲聞、辟支  佛身口有似婬欲、瞋恚、愚癡相，凡夫愚人為  之得罪。是三毒習，諸佛無有。」

[0647a02]  須菩提白佛言：  「世尊！若道無法，涅槃亦無法，何以故分別  說是須陀洹、是斯陀含、是阿那含、是阿羅漢、是  辟支佛、是菩薩、是佛？」

[0647a05]  佛告須菩提：「是皆以無  為法而有分別是須陀洹、是斯陀含、是阿那  含、是阿羅漢、是辟支佛、是菩薩、是佛。」

[0647a07]  「世尊！實  以無為法故分別有須陀洹乃至佛？」

[0647a08]  佛告須  菩提：「世間言說故有差別，非第一義，第一  義中無有分別說。何以故？第一義中無言說  道，斷結故說後際。」

[0647a11]  須菩提言：「世尊！諸法自相  空中，前際不可得，何況說有後際！」

[0647a12]  佛告須菩  提：「如是！如是！諸法自相空中，無有前際，何況  有後際！無有是處！須菩提！以眾生不知諸法
自相空故，為說是前際、是後際；諸法自相空  中，前際、後際不可得。如是，須菩提！菩薩摩  訶薩應以自相空法行般若波羅蜜。須菩提！
若菩薩行自相空法，則無所著：若內法、若外  法，若有為法、若無為法，若聲聞法、若辟支  佛法、若佛法。」

[0647a20]  須菩提白佛言：「世尊！常說般  若波羅蜜，般若波羅蜜以何義故名般若波  羅蜜？」

[0647a22]  佛言：「得第一度，一切法到彼岸，以是  義故名般若波羅蜜。

[0647a23]  「復次，須菩提！諸佛、菩  薩、辟支佛、阿羅漢用是般若波羅蜜得度彼  岸，以是義故名般若波羅蜜。

[0647a25]  「復次，須菩提！  分別、籌量破壞一切法，乃至微塵，是中不得  堅實，以是義故名般若波羅蜜。

[0647a27]  「復次，須菩提！  諸法如、法性、實際皆入般若波羅蜜中，以是  義故名般若波羅蜜。

[0647a29]  「復次，須菩提！是般若波  羅蜜無有法若合若散、若有色若無色、若可見  若不可見、若有對若無對、若有漏若無漏、若有
為若無為。何以故？是般若波羅蜜無色、無  形、無對，一相所謂無相。

[0647b04]  「復次，須菩提！是般  若波羅蜜能生一切法、一切樂說辯、一切照  明。須菩提！是般若波羅蜜，魔若魔天、求聲
聞、辟支佛人及餘異道梵志、怨讎惡人不能  斷壞菩薩行般若波羅蜜。何以故？是人輩，  般若波羅蜜中皆不可得故。須菩提！菩薩摩  訶薩應如是行般若波羅蜜義。

[0647b10]  「復次，須菩提！  菩薩摩訶薩欲行深般若波羅蜜義，應行無  常義、苦義、空義、無我義，亦應行苦智義、集智
義、滅智義、道智義、法智義、比智義、世智義、他  心智義、盡智義、無生智義、如實智義。如是，須  菩提！菩薩摩訶薩為般若波羅蜜義故，應行  般若波羅蜜。」

[0647b16]  須菩提白佛言：「世尊！是深般  若波羅蜜中，義與非義皆不可得，云何菩薩  為深般若波羅蜜義故應行般若波羅蜜？」

[0647b18]  佛  告須菩提：「菩薩摩訶薩為深般若波羅蜜義  故，應如是念：『貪欲非義，如是義不應行；瞋
恚、愚癡非義，如是義不應行；一切邪見無義，  如是義不應行。』何以故？三毒如相，無有義、無  有非義；一切邪見如相，無有義、無有非義。

[0647b23]  「復  次，須菩提！菩薩摩訶薩應作是念：『色非義、非  非義，乃至識非義、非非義，檀波羅蜜乃至阿
耨多羅三藐三菩提非義、非非義。』何以故？須  菩提！佛得阿耨多羅三藐三菩提時，無有法  可得——若義、若非義。須菩提！有佛、無佛，諸法法
相常住，無有是義、無有非義。如是，須菩提！菩  薩摩訶薩行般若波羅蜜，應離義、非義。」

[0647c01]  須菩  提白佛言：「世尊！何以故般若波羅蜜非義、  非非義？」

[0647c03]  佛告須菩提：「一切有為法無作相，以  是故，般若波羅蜜非義、非非義。」

[0647c04]  「世尊！一切賢  聖，若佛、若佛弟子，皆以無為為義，云何佛言  般若波羅蜜無有義、非義？」

[0647c06]  佛言：「雖一切賢聖，  若佛、若佛弟子，皆以無為為義，亦不以增、亦  不以損。須菩提！譬如虛空如，不能益眾生、不
能損眾生；如是，須菩提！菩薩摩訶薩般若波  羅蜜無有增、無有損。」

[0647c10]  「世尊！菩薩摩訶薩不  學無為般若波羅蜜得一切種智耶？」

[0647c11]  佛言：「如  是！如是！須菩提！菩薩摩訶薩學是無為般若  波羅蜜，當得一切種智，不以二法故。」

[0647c13]  「世尊！  不二法能得不二法耶？」

[0647c14]  佛言：「不也！」

[0647c14]  須菩提  言：「二法能得不二法耶？」

[0647c15]  佛言：「不也！」

[0647c15]  須菩提  言：「世尊！菩薩摩訶薩若不以二法、亦不以不  二法，云何當得一切種智？」

[0647c17]  「須菩提！無所得即  是得，以是得無所得。」

[0647c19]  【論】

[0647c19]  釋曰：

[0647c19]  須菩提復問世尊：「若一切法無作、  無起相，云何分別有三乘？」

[0647c20]  佛可其意，更說  因緣：凡夫人未得道，著五眾故，亦著是  空、無作、無起法故生疑：「云何分別有三乘？」
汝已得道，不著五眾，亦不著空、無作、無起，  云何生疑？佛此中自說因緣：「我以五眼尚  不得色等諸法，狂人無眼而欲得！」

[0647c25]  須菩提  問：「若無法、無眾生，云何說有三聚眾生？」

[0647c26]  佛  答：「我觀眾生一聚不可得，云何有三？但為  欲破顛倒故，分別有三：能破顛倒者名  正定；必不能破顛倒者是邪定；得因緣能
破，不得則不能破，是名不定。皆以世俗法  故說，非最第一義。」

[0648a02]  問曰：

[0648a02]  佛實住第一義中  得道，何以答須菩提言「不」？

[0648a03]  答曰：

[0648a03]  須菩提為  新發意著者故問，是故佛言「不」。何以故？顛  倒有法中尚不可住，何況第一義無所有中  住！

[0648a06]  是故須菩提疑：「若二處不住，將無世尊不  得正覺耶？」

[0648a07]  佛答：「實得阿耨多羅三藐三菩  提道，但無所住。有為性虛誑不實，無為性  空無所有，故不可住。」

[0648a09]  此中佛欲明了是事  故，說化佛譬喻：「如化佛不住有為性、不  住無為性，而能來去說法。」

[0648a11]  問曰：

[0648a11]  化人來去  說法可爾，云何能行檀波羅蜜等？

[0648a12]  答曰：

[0648a12]  不  言化人能實行，眾生眼見似有所行。

[0648a13]  是化  事，如經中說，乃至「須扇多」。

[0648a14]  須菩提意已信  伏，種種因緣，化佛、真佛等無異，今猶少疑，問  佛：「若無分別者，供養真佛，乃至無餘涅槃，
福故不盡，供養化佛亦爾不？」

[0648a17]  佛答：「供養化  佛、真佛，其福不異。何以故？佛得諸法實相  故，供養，福無盡；化佛亦不離實相故，若供  養者心能不異，其福亦等。」

[0648a20]  問曰：

[0648a20]  化佛無十力  等諸功德，云何與真佛等？

[0648a21]  答曰：

[0648a21]  十力等諸  功德皆入諸法實相；若十力等離諸法實相，  則非佛法，墮顛倒邪見。

[0648a23]  問曰：

[0648a23]  若爾，真、化中  定有諸法實相者，何以言「惡心出佛身血  得逆罪」，不說化佛？

[0648a25]  答曰：

[0648a25]  經中但說「惡心  出佛身血」，不辯真、化。若供養化佛得具  足福者，惡心毀謗亦應得逆罪。惡人定謂
化佛是真而惡心出血，血則為出，便得逆  罪。

[0648a29]  問曰：

[0648a29]  若爾者，毘尼中何以言「殺化人  不犯殺戒」？

[0648b01]  答曰：

[0648b01]  毘尼中皆為世間事、攝  眾僧故結戒，不論實相。何以故？毘尼中  有人、有眾生，逐假名而結戒，為護佛法
故，不觀後世罪多少。有後世罪重、戒中便  輕，如道人鞭打殺牛羊等，罪重而戒輕。讚  歎女人，戒中重、後世罪輕。殺化牛羊，則眾人
不嫌、不譏、不論，但自得心罪；若殺真、化  牛羊，心不異者，得罪等。然制戒意，為眾人  譏嫌故為重。是故經中說：「意業最大，非身、
口業。」如人大行布施不及行慈三昧；行  慈三昧，眾生無所得，而自得無量福。邪見  斷善根人，不惱眾生而入阿鼻地獄。是故
供養化佛、真佛，以心等故，其福不異。

[0648b13]  復次，  此中佛說：「置是化佛光相具足，有人見石  泥像等，慈心念佛，是人乃至畢苦其福不  盡。」

[0648b16]  佛言：「復置泥像，若有恭敬心，雖不見  佛像，念佛故，以華散空中，其福亦得畢苦。  復置散華，但一稱南無佛，是人亦得畢苦
其福不盡。」

[0648b19]  問曰：

[0648b19]  云何但空稱佛名字，便得  畢苦其福不盡？

[0648b20]  答曰：

[0648b20]  是人曾聞佛功德，能  度人老、病、死。若多若少供養及稱名字，  得無量福，亦至畢苦不盡。是故福田無  量故，雖濡心布施，其福亦無盡。

[0648b23]  如是種  種因緣譬喻故，真佛、化佛無異；於佛福田供  養者，其福無量，以一切法實相無別無異  故。

[0648b26]  爾時，須菩提問佛：「世尊！若諸法實相無  壞故二佛無異，今佛分別說諸法——是色，是  受、想、行、識，乃至是有為、是無為法，將無壞諸
法相耶？」

[0648b29]  佛答：「須菩提！佛雖種種分別說諸  法，但以言說欲令眾生得解，心無所著。」

[0648c02]  若二佛共語，不應說諸法名字。以眾生無  及佛者，欲牽引令解故，說「是善、是惡」。如《法  華經》說火宅，以三乘引出諸子。但以名相
說諸法，不壞第一義。

[0648c05]  須菩提問：「雖以名  相為眾生說，無有實事，將無虛妄耶？」

[0648c06]  佛  答：「聖人隨世俗言說，於中無有名相著  處。」

[0648c08]  佛此中自說因緣：如凡夫說苦，著名、  取相；諸佛及弟子口說苦而心不著；若著，  不名苦聖諦。苦諦即是名相等，無有定實；
凡夫著者亦是名相，無有定實，云何空名相  中著空名相？若空名相中著名相者，空亦  應著空，無相亦應著無相，無作亦應著無
作，乃至無為性亦應著無為性。是法皆如  凡夫苦諦相，但有名相；名相亦不住名相  中。菩薩入是名相等諸法門中，住是名相般  若中，應觀一切法無有實。

[0648c17]  須菩提問：「若一  切法但有名相，菩薩為何等故發心？」如經  中說。

[0648c19]  佛答：若一切法但有名相者，名相中名  相亦空，是法皆畢竟空，入如、法性、實際中；是  故菩薩能發阿耨多羅三藐三菩提，乃至能
以三乘度眾生。若諸法有定實、非名相  者，即是無生滅；無生滅故，無苦、無集、無盡、  無道，云何以三乘度眾生？若諸法但是空
名相、無實者，亦無生滅；無生滅故，無苦、集、  盡、道，亦云何可度？今菩薩知一切法名相等  空，則離世間顛倒；亦知名相空，亦離名相
空。如是離有離無、處中道，能度眾生。佛意：  菩薩行是中道般若，得一切種智。

[0648c29]  爾時，須菩  提欲難故，先定佛語，乃問：「世尊說一切種  智耶？」

[0649a02]  佛言：「我說一切種智。」

[0649a02]  復問：「佛常說三  種智，三種智有何差別？」

[0649a03]  佛答：「薩婆若是聲聞、  辟支佛智。」何以故？一切名內外十二入，是法，  聲聞、辟支佛總相知，皆是無常、苦、空、無我等。

[0649a06]  「道種智，是諸菩薩摩訶薩智。」道有四種：一者、  人天中受福樂道，所謂種福德；并三乘道為  四。菩薩法，應引導眾生著大道中；若不任
入大道者，著二乘中；若不任入涅槃者，  著人天福樂中，作涅槃因緣。世間福樂道，  是十善、布施諸福德；三十七品是二乘道；三
十七品及六波羅蜜是菩薩道。菩薩應了了  知是諸道。菩薩以佛道自為、為人，以餘  三道但為眾生是菩薩道種智。

[0649a14]  須菩提問：  「何以道種智為菩薩事？」

[0649a15]  佛答：「菩薩應具足  一切道，以是道化眾生。雖出入是道，未  教化眾生、淨佛國土而不取證；具足是
事已，然後坐道場乃取證。是故，須菩提！道  種智是菩薩事。」

[0649a19]  須菩提復問：「是菩薩住何  處實際作證？」

[0649a20]  須菩提意：若住道中作證，  是事不然，有二過故：

[0649a21]  一者、有結使人不應  有畢竟清淨正智；若有，則與佛無異；若異  者，有煩惱習氣故應有錯謬。二者、一切有
為法皆是虛誑，和合故有，假名，無有定實。

[0649a25]  是故佛言：「不也！」

[0649a25]  若住「道」中尚不得，何況「非  道」！「道非道」，亦有二過故。「非道非不道」，以著  心取相故，亦言「不也！」

[0649a27]  爾時，須菩提意或作  是念：「佛所得道甚深，不可得底。」是故復問：「菩  薩住何處實際作證？」

[0649a29]  佛反問須菩提。

[0649a29]  問曰：

[0649b01]  佛何以故不直答而反問須菩提？

[0649b01]  答曰：

[0649b01]  須  菩提自於所得道中了了無或，貴尚佛所  證故，四句戲論，如有著心不了故問；是故  佛以須菩提所得證反問：「汝得道時住四句
中得證耶？」

[0649b05]  答言：「不也！我無所住而得漏盡。」

[0649b06]  「汝以無所住而心得解脫，當知菩薩摩訶  薩亦如是，不住四句而證實際。」是故佛反  問。

[0649b08]  復有人言：四種答中，是名反問答。

[0649b08]  問曰：

[0649b09]  須菩提住金剛三昧，心得解脫，云何言「不  住道中」？

[0649b10]  答曰：

[0649b10]  住名取相，定有是法；是人更  求無為勝法故，不名為住有為法，為不  用故，不於中住。

[0649b12]  復有人言：住是名相凡  夫法中，便有分別是金剛，是解脫。得無相  法，則無所分別。

[0649b14]  佛為無相法故，反問須菩  提：「汝不應以名相故問，汝不應以名  相為難。」

[0649b16]  一切種智是佛智。一切種智名一  切三世法中通達無礙，知大小、精麁，無事  不知。

[0649b18]  佛自說「一切種智」義，有二種相：一者、  通達諸法實相故寂滅相。如大海水中風不  能動，以其深故波浪不起；一切種智亦
如是，戲論風所不能動。二者、一切諸法可  以名相文字言說，了了通達無礙。攝有、無  二事故名「一切種智」。

[0649b23]  有人言：十力、四無所畏、  四無礙法、十八不共法，盡是智慧相，和合名  為一切種智。

[0649b25]  復有人言：金剛三昧次第得無  礙解脫故，若大小、近遠、深淺、難易，無事不  知。

[0649b27]  如是等種種無量因緣，名一切種智。

[0649b27]  須  菩提聞是已，問佛：「智慧故有上、中、下分別，  煩惱斷復有差別不？」

[0649b29]  佛言：「無差別。」斷時有  差別，斷已無差別；譬如刀有利鈍，斷時有  遲速，斷已無差別。如來煩惱及習都盡；聲聞、
辟支佛但煩惱盡，而習氣有餘。

[0649c03]  須菩提問佛：  「世尊！三種斷，是有為、是無為？」

[0649c04]  佛答：「皆是無為。」

[0649c05]  復問：「世尊！無為法中可得差別不？」

[0649c05]  佛答：「是  法無相、無量，云何可得差別？」

[0649c06]  復問：「世尊！若  無差別，云何說是斷中有餘、是斷中無餘？」

[0649c08]  「須菩提！是習，不名真煩惱。」

[0649c08]  有人雖斷一切  煩惱，身、口中亦有煩惱相出；凡人見聞是  相已，則起不清淨心。譬如蜜婆私詫阿羅
漢，五百世在獼猴中，今雖得阿羅漢，猶騰  跳樹木，愚人見之即生輕慢：「是比丘似如  獼猴！」是阿羅漢無煩惱心而猶有本習。又
如畢陵伽婆蹉阿羅漢，五百世生婆羅門中，  習輕蔑心故，雖得阿羅漢，猶語恒水神  言：「小婢！止流！」恒神瞋恚，詣佛陳訴；佛教懺
悔，猶稱「小婢」。如是等身、口業煩惱習氣，二  乘不盡。

[0649c18]  佛無如是事。如一婆羅門惡口，一  時以五百事罵佛，佛無慍色；婆羅門心乃  歡喜，即復一時以五百善事讚歎於佛，佛
亦無喜色。當知佛煩惱習氣盡故，好、惡無  異。又復佛初得道，實功德中出好名聲充  滿十方，唯佛自知；而孫陀梨梵志女，殺身
謗佛，惡名流布。佛於此二事，心無有異，亦  不憂喜。又入婆羅門聚落中，空鉢而出；天  人種種供養。又復三月食馬麥；釋提桓因恭
敬，以天食供養。阿羅婆伽林中，棘刺寒風，佛  在中宿；又於歡喜園中，在天白寶石上，柔  濡滑澤，又敷天臥具。於此好惡事中，心無
憂喜。又提婆達瞋心以石堆佛，羅睺羅  敬心合手禮佛；於此二人，其心平等，如愛  兩眼。如是等種種干亂，無有異想；譬如
真金，燒磨鍛截，其色不變。佛經此眾事，心  無增減，是故可知諸佛愛恚等諸煩惱習  氣都盡。

[0650a06]  須菩提意：「若諸法實相中，若道、若涅  槃無所有；若無所有，何以分別是須陀洹  乃至辟支佛習氣未盡、佛習氣盡？」

[0650a08]  佛言：「三乘  聖人皆以無為法而有差別。」雖因無為有  差別，而有為法中可得說。

[0650a10]  須菩提欲定佛  語，故問：「世尊！實以無為法故有差別耶？」

[0650a11]  佛  答：「世俗法語言名相故可分別，第一法中無  分別。何以故？第一義中一切語言道斷，以一  切心所行斷故。但以諸聖人結使斷故，說
有後際。」後際者，所謂無餘涅槃。

[0650a15]  須菩提問：  「世尊！諸法自相空故，前際不可得，何況後際！」  何以故？因前際故有後際。

[0650a17]  佛可其意，以眾  生不知諸法自相空故，說是前際、是後際；  自相空諸法中，前、後際不可得。何以故？若先
有生，則後有老死；若離老死有生，是則不  死而生，是生無因無緣；若先老死後有生  者，不生云何有老死？先後既不可得，一時
亦不可得，以是故說：「自相空法中，無有前  後際。」

[0650a24]  佛言：「如是！須菩提！菩薩應以自相空  法行般若，內外法乃至佛法不著故。」

[0650a25]  問曰：

[0650a26]  上來常說般若波羅蜜相，今何以更問？

[0650a26]  答曰：

[0650a27]  不但問相，人常說般若波羅蜜，般若波羅  蜜以何義故名般若。

[0650a28]  佛言：「以第一度，一切  法到彼岸，名般若波羅蜜。」

[0650a29]  第一度者，聲聞人  以下智度；辟支佛以中智度；菩薩以上智  度，故名第一度。

[0650b02]  復次，煩惱有九種，上、中、下各  有三品。智慧亦有九種：下下智慧從鈍根  須陀洹來，乃至上下是第一聲聞舍利弗等；
上中是大辟支佛；上上是菩薩。以上上智慧  度，故名第一度。

[0650b06]  聲聞、辟支佛但總相度，於別  相少；菩薩一切法總相、別相皆了了知，故名  第一度。

[0650b08]  復次，菩薩度時，智慧遍滿可知法中；  二乘人可知法中不能遍滿。是故名第一  度。

[0650b10]  復次，第一度者，大乘福德、智慧、六波羅蜜、  三十七品具足滿，故安隱度。又十方諸佛、大  菩薩、諸天皆來佐助，安隱得度。如人乘七
寶船，牢治行具，上有種種好食、有好導師，  遇隨意好風，則為好度；若人乘草栰度恐  怖，不名好度。

[0650b15]  復次，佛說：「三乘人以是般若  波羅蜜度到彼岸涅槃，滅一切憂苦，以是  義故，名般若波羅蜜。」

[0650b17]  復次，是般若波羅蜜中，  一切法，內外、大小，思惟、籌量、分別、推求，乃至  如微塵，不得堅實。既到微塵，則不可分
別；心心數法，乃至一念中，亦不可分別。是般  若波羅蜜中，心、色二法破壞，推求不得堅實。  以是義故，名般若波羅蜜。

[0650b22]  復次，般若名慧，  波羅蜜，到彼岸。彼岸名盡一切智慧邊。智  慧名不可破壞相，不可破壞相即是如、法性、
實際，以其實故不可破壞。是三事攝入  般若中故，名為般若波羅蜜。

[0650b26]  復次，般若波  羅蜜，無有法與法有合有散，畢竟空故。「是  般若無色、無形、無對，一相，所謂無相」，是義  如先說。

[0650b29]  如是等種種因緣，故名般若義。

[0650b29]  今  當說般若力，所謂般若能生一切智慧、禪定  等諸法；能生一切樂說辯才；以般若力  故演說一句，種種莊嚴窮劫不盡；星宿日
月不能照處，般若能照，能破邪見、無明黑  闇故。

[0650c05]  魔若魔人、求聲聞辟支佛人、外道、惡  人所不能壞。何以故？菩薩行般若，此諸  惡人於般若中皆不可得故。

[0650c07]  復次，若行者一  心信受、諷誦，諸惡不能得便，何況正憶念、  如說行！如是，須菩提！菩薩應行般若義。

[0650c09]  般  若義者，所謂無常義，苦、空、無我義，四諦智、  盡智、無生智、法智、比智、世智、知他心智、如實智
義故，應行般若。是般若如大海有種種寶  物，或大、或小，唯一是如意寶；般若波羅蜜亦  有種種諸智慧寶——無常等四聖行、十智，唯有  如實智如如意寶。

[0650c15]  問曰：

[0650c15]  如先品說：「若常、若  無常等行，不名行般若波羅蜜。」今何以言  「行無常等義故，應行般若波羅蜜」？

[0650c17]  答曰：

[0650c17]  我  已先答，無常有二種：若著心，戲論無常，是  不名行般若；若以無著心，不戲論無常，  為破常倒，又不自生著心，是名行般若。

[0650c21]  問曰：

[0650c21]  三藏中但有十智，此中何以有如實  智？

[0650c22]  答曰：

[0650c22]  是故名大乘！大法能受小法，小不  能受大。

[0650c23]  問曰：

[0650c23]  十智各各有體相，如實智有  何等相？

[0650c24]  答曰：

[0650c24]  有人言：能知諸法實相，所謂  如、法性、實際，是名如實智相。

[0650c25]  佛此中說：「如實  智唯是諸佛所得。」何以故？煩惱未盡者猶  有無明故，不能知如實。二乘及大菩薩習
未盡故，不能遍知一切法、一切種，不名如  實智；但諸佛於一切無明盡無遺餘故，能  如實知。

[0651a01]  問曰：

[0651a01]  若除佛更無如實知者，二乘  云何得涅槃、大菩薩得無生忍？

[0651a02]  答曰：

[0651a02]  如實  智有二種：一者、遍滿具足，二者、未具足。具  足者，佛；不具足者，二乘及大菩薩。譬如闇  室中，為有所作故然燈，所為已辦；後來
燈，其明益增。黑闇有二分：一分，初燈已除；第  二分，後燈所除。第二分闇與初燈明和合；  若不爾，第二燈則無所用。如是，二乘及大菩
薩智慧雖已破無明，佛智慧所除無明分  是諸人所不能除。不得言初燈無照。如  是，不得言二乘及菩薩智慧是遍如實智。  遍如實智，是佛；但如實智，二乘及菩薩所
共。

[0651a13]  爾時，須菩提問佛：「世尊！若深般若中義、  非義不可得，云何言『菩薩為深般若義故  行般若』？」

[0651a15]  佛答：貪欲等煩惱非義不應行者，  諸法有三分：貪欲等諸煩惱是非義；六波羅  蜜等諸善法是義；色等法，無記故，非義非非
義。若人於煩惱及行煩惱者中，生怨憎心；  於六波羅蜜等諸善法及行善法者中，生  愛念心；於色等無記法及行無記法者中，
即生癡心。如經中說：「凡人得受樂時生貪  心，受苦時生瞋心，受不苦不樂時生癡心。」  是故說：「菩薩應作是念：『欲貪等非義，不應
念以為非。』」如經廣說。此中自說因緣：「惡法、  善法、無記法，一如相，無有義、非義，如相無二  無分別故。」

[0651a26]  復次，佛得道時，不見一法若義、  若非義。

[0651a27]  諸法實相，有佛無佛常住，不作義、非  義。若如是知，即是義；但破分別心故，說：「義、  非義不應行。」

[0651a29]  「如是，須菩提！菩薩應行是離  義非義般若波羅蜜。」

[0651b01]  須菩提復問：「何緣故般  若非義非非義？」

[0651b02]  佛答：「一切法無作無起相故  無所能作，云何般若波羅蜜作義以非義？」

[0651b04]  須菩提復問：「世尊！若一切諸佛及弟子皆以  無為法為義，佛何以說般若波羅蜜不能  作義以非義？」

[0651b06]  佛答：「一切聖人雖以無為法  為義，不作義以非義，無增無損故。」

[0651b07]  此中說  譬喻：「如虛空如不能益眾生、不能損眾  生，虛空無法故，無有義以非義，何況虛空  如！」虛空雖無法，一切世間因虛空故得有
所作；般若波羅蜜亦如是，雖無相、無為，而  因般若能行五波羅蜜等一切佛道法。以  著心故，說「般若無義非義」；無著心故，說「第
一實義」。以世諦故說言義，第一義中無有  義。

[0651b15]  復次，般若有二種：一者、有為，二者、無為。  學有為般若，能具足六波羅蜜，住十地中；  學無為般若，滅一切煩惱習，成佛道。

[0651b17]  今須  菩提問佛：「世尊！菩薩學無為般若，得一切  智，云何言無義？」

[0651b19]  佛答：「雖得薩婆若，不以  二法故得。」分別取相者，是名二法。

[0651b20]  復問：「不  二法能得不二法耶？」

[0651b21]  佛答：「不也！」何以故？不  二法即是無為；無為無有得不得相，是無為  法不可行故。

[0651b23]  復問：「若以不二法不得，可  以二法得不二法不？」

[0651b24]  答言：「不也！」何以故？二  法虛誑不實故，云何行不實而得實法？

[0651b25]  復  問：「世尊！若不以二、不以不二，云何當得  一切種智？」

[0651b27]  佛答：「無所得即是得。」

[0651b27]  此中二、不二，  即是無分別，皆無所得。是無所得，不以有  所得為行。雖行有為法得是無所得，心
不取相故無所得。何以故？與空、無相、無作  合行故。

大智度論卷第八十四

* * *

【經文資訊】大正藏第 25 冊 No. 1509 大智度論  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】維習安大德提供，佛教電腦資訊庫功德會提供，眾生出版社提供，北美某大德提供，厚觀法師提供新式標點，其他  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
