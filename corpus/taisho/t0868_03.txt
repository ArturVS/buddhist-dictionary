諸佛境界攝真實經卷下


罽賓三藏般若奉　詔譯

金剛界外供養品第五

[0279a06]  爾時世尊。告金剛手菩薩摩訶薩言。我今已  說五佛如來四波羅蜜四方十六大菩薩觀  門。二十五契印真言法則。次當演說金剛嬉
等十二菩薩外院供養。利益安樂求佛道者。  現獲悉地當證菩提。

[0279a11]  復次瑜伽行者。從此北方金剛拳菩薩觀門  起。入東北角金剛嬉戲菩薩觀門。自作此想。  我是金剛嬉戲。我今能與十方世界諸佛菩
薩眾生喜樂。作此想已。仰金剛拳安兩膝上。  閉目迴轉。遍禮十方諸佛菩薩。是印名為金  剛嬉戲。其真言曰。

[0279a17]  
oṃ  va  jra  la  se  
唵  (一)  嚩(去)　日囉(二合)  (二)  羅　洗(長引半音)  (三)

[0279a19]  復次觀東南角金剛鬘菩薩。行者作想。我是  金剛鬘。我今持此一切花鬘。供養十方諸佛  菩薩。作是想已。結金剛拳並著額上。復分兩
拳引至腦後。兩拳更互相輪兩遍。每輪一遍  作相結想。自作此想。繫縛花鬘。是名金剛鬘  印。其真言曰。

[0279a25]  
oṃ  va  jra  mā  le  
唵  (一)  嚩(去)　日囉(二合)  (二)  麼(引)  [口*(隸-木+士)]  (半引)  (三)

[0279a27]  復次觀西南角金剛歌菩薩。行者作想。我是  金剛歌。我今歌讚十方三世諸佛菩薩。發微  妙聲從口中出。充滿十方無量世界。作此想
已。結金剛拳安於口上。漸漸引出。即是歌讚  音聲印。其真言曰。

[0279b03]  
oṃ  va  jra  gī  te  
唵  (一)  嚩(去)　日囉(二合)  (二)  霓(愚以反)　底(半音)  (三)

[0279b05]  復次觀西北角金剛舞菩薩。行者作想。我是  金剛舞。我作金剛舞。供養十方無量世界三  世諸佛一切菩薩。作是想已。結金剛拳。兩臂
作舞。即是金剛舞印。作此舞印。諸佛菩薩即  大歡喜。與一切願護行者身。其真言曰。

[0279b10]  
oṃ  va  jra  dṛ  tye  
唵  (一)  嚩(去)　日囉(二合)  (二)  儞盧(二合)　底曳(二合)  (三)

[0279b12]  復次行者。從此金剛舞觀門起。入東北角金  剛燒香菩薩觀門。自作是想。我是金剛燒香  雲。充滿十方無量世界。於虛空中。供養十方
諸佛菩薩。作此想已。結金剛拳。相並二拳。拳  面向下。舒出兩拳。即作是想。無量香雲從印  上出。即名金剛燒香印。結於此印。即能燒滅
內外所有一切煩惱。得清淨心。其真言曰。

[0279b19]  
oṃ  va  jra  dhu  pe  
唵  (一)  嚩(去)　日囉(二合)  (二)  怒(引)　閉(半音)  (三)

[0279b21]  復次入東南角金剛妙華菩薩觀門。行者作  想。我是金剛花。我今採取十方無量無邊世  界。所有無主一切妙花。供養十方諸佛菩薩。
作是想已。結金剛拳。相竝二拳。仰上舒出。是  金剛花印。結於此印有何利益。為欲摧滅一  切重障。其真言曰。

[0279b27]  
oṃ  va  jra  pu  ṣpe  
唵  (一)  嚩(去)　日囉(二合)  (二)  補　澁閉(二合下字半音)  (三)

[0279b29]  復次觀西南角金剛燃燈菩薩。行者作想。我  是金剛燈。我今燃無盡燈。充滿十方無量世  界虛空之中。供養十方不可說不可說無量
無邊諸佛菩薩。作此想已。結金剛拳相合兩  拳。近於心前。即名金剛燈印。結此燈印有何  利益。現身成就如來五眼。其真言曰。

[0279c06]  
oṃ  va  jra  dī  pe  
唵  (一)  嚩(去)　日囉(二合)  (二)  膩(上引)　閉(半音)  (三)

[0279c08]  復次觀西北角金剛塗香菩薩。行者作想。我  是金剛塗香。我今最上白檀塗香。充滿十方  無量世界太虛空中。猶如大雲遍滿世界。供
養十方諸佛菩薩。作此想已。兩金剛拳。摩左  右頸乃至胸腹。即作是念。我今持此牛頭栴  檀最上塗香。塗於十方諸佛菩薩及眾生身。  其真言曰。

[0279c15]  
oṃ  va  jra  ga  nvi  
唵  (一)  嚩(去)　日囉(二合)  (二)  俄　儞泥(二合下字半音)  (三)

[0279c17]  復次行者。從此三昧起。入正南方金剛鉤菩  薩觀門。自作此想。我是金剛鉤。我是諸佛菩  薩方便智慧大金剛鉤。作此想已。兩手結金
剛拳。舒左右頭指。少屈相鉤。又舒左右小  指少屈。其二小指兩頭相向。三遍鉤召一切  諸天及鬼神等。令入道場。纔結此印。能令行
者得大勢力。驅使一切諸天神等。營  辦  眾事。  持真言曰。

[0279c25]  
oṃ  va  jra  ku  śa  
唵  (一)  嚩(去)　日囉(二合)  (二)  俱　奢  (三)

[0279c27]  復次行者從此三昧起。當觀正西方金剛索  菩薩觀門。自作此想。我是金剛索。在先鉤召。  一切諸天及鬼神等。其未來者令入道場。我
今以此大金剛索。堅嚩不放。作此想已。即以  前印。改前金剛鉤印。頭指中指無名三指。而  用作拳。以左右大指。更互相鉤。左右小指少
屈相向。是名堅縛諸眾生印。持真言曰。

[0280a05]  
oṃ  va  jra  pa  śa  
唵  (一)  嚩(去)　日囉(二合)  (二)  波　奢  (三)

[0280a07]  復次行者。從此三昧起。當觀正北方金剛鎖  菩薩觀門。自作此想。我是金剛鎖。作此想已。  便結手印。先以左右母指頭指。更互相鉤猶
如鐵鎖。左右餘指皆以作拳。是金剛鎖印。纔  結此印。能令行者。善與教習之法。持真言曰。

[0280a12]  
oṃ  va  jra  spho  ṭ  
唵  (一)  嚩(去)　日囉(二合)  (二)  娑普(二合)　吒  (三)

[0280a14]  復次行者。從此三昧起。當觀正東方金剛鈴  菩薩觀門。自作此想。我是金剛鈴。作此想已。  當結金剛鈴印。以左右指頭以右押左。皆各
相叉猶如鈴狀。纔結此印。即得諸佛菩薩愛  念。持真言曰。

[0280a19]  
oṃ  va  jra  ghaṃ  ṭ  
唵  (一)  嚩　日囉(二合)  (二)  誐儞(二合)　吒(反舌呼)  (三)

[0280a21]  爾時毘盧遮那如來。說此三十七尊真實契  印祕密法已。告金剛手等諸菩薩言。若有國  土城邑聚落。有一淨信男子女人。起大悲心。
為報四恩。建立道場。修是法者。於其國中。無  有七難。國王王子。日夜增長廣大福聚。所以  者何。是道場地至金剛際。乃至微塵。屬國王
故。譬如寶珠安於宅中。辟除災難七寶現前。  此妙經典亦復如是。若依法式修此祕密。所  在國土安穩豐樂。若有善男子善女人。欲得
六神通力。於一念頃。普詣十方無量佛所。來  集眾中而為上首。勸請諸佛轉正法輪。為諸  眾生作導師者。初夜後夜入道場中。應當繫
念所歸本尊。依法觀行。現身必得廣大福智。  利益眾生無有等比。經萬億劫不入惡道。恒  遇善友常不退轉。彌勒會中得佛授記。速證
阿耨多羅三藐三菩提。善男子若有眾生。遇  此祕法。住於空間如說修行。現身證得極歡  喜地。何況世間福德果報。若有菩薩。不修是
法證佛果者。必無是處。是法名為頓證菩提  真實正路。爾時大會無量天人。聽佛所說。悉  證道果。大梵天王忉利天王主。證不退轉陀
羅尼。得受記別。無量百千萬億天人。遠塵離  垢得法眼淨。

諸佛境界攝真實經修行儀軌品第六

[0280b16]  爾時金剛手菩薩摩訶薩。承佛廣大自在神  力。說真實瑜伽甚深祕密。行者應當閉目寂  然諦想。真實祕密教主最勝最尊得大自在。
大慈大悲毘盧遮那如來。在須彌頂善法堂  中。與十六俱胝那庾多等菩薩眷屬。具足圓  滿。頂上天冠五佛端坐。一切瓔珞莊嚴佛身。
有五種相。一寂靜相。二瞋怒相。三歡喜相。四  清涼相。五種種相。五方如來其色各異。第一  白色。第二青色。第三金色。第四紅色。第五雜
色。東方門首帝釋坐位。南方琰摩羅王坐位。  西方水天坐位。北方毘沙門天王坐位。東北  角大自在天坐位。東南角火天坐位。西南角
羅剎天坐位。西北角風天坐位。上方大梵天  坐位。下方堅牢地神坐位。我今已說坐位次  第。後當一一說真言曰。

[0280c02]  
i  ndra  ya  svā  hā  
因　陀羅　野　娑婆　訶  (帝釋真言)

[0280c04]  
a  gna  ye  svā  hā  
阿　祇那(二合)　曳　娑婆　訶  (火天真言)

[0280c06]  
yaṃ  ma  ya  svā  hā  
夜　摩　野　娑婆　訶  (炎麼羅王真言)

[0280c08]  
nṛ  tye  svā  hā  
儞哩　啼　娑婆　訶  (羅剎天真言)

[0280c10]  
va  ru  ṇa  ya  svā  hā  
嚩　嚕　娜(反舌呼)　耶　娑婆　訶  (水天真言)

[0280c12]  
vā  ya  ve  svā  hā  
嚩(去)　野　謎(半音)　娑婆　訶  (風天真言)

[0280c14]  
ku  vai  rā  ya  svā  hā  
俱　謎(半音)　羅(引)　野　娑婆　訶  (毘沙門真言)

[0280c16]  
ī  śā  na  ya  svā  hā  
伊　舍(引)　娜　耶　娑婆　訶  (大自在天真言)

[0280c18]  
a  di  tya  ya  svā  hā  
阿　膩　底也(二合)　野　娑婆　訶  (日天子真言)

[0280c20]  
ca  ndra  ya  svā  hā  
捨儞(二合)　陀羅(二合)　野　娑婆　訶  (月天子真言)

[0280c22]  
dha  ra  na  ya  svā  hā  
捺　羅　那(反舌)　夜(二合)　娑婆　訶  (地天真言)

[0280c24]  
vra  hma  ne  svā  hā  
麼囉(二合)　阿(急呼)摩(二合)　寧(半音反)　娑婆　訶  (梵天王真言)

[0280c26]  復次瑜伽行者。求道場地。遠離塚間沙石瓦  礫鹹鹵荊棘穢濁之地。及以虎狼諸惡難處。  如是之地不名吉祥。若有白鶴孔雀鸚鵡舍
利鳧雁鴛鴦蓮花水池。如是等地堪立道場。  應以右手中三指小屈。以大拇指。捻頭指中  節。以小指捻無名指中節。盛水加持。散灑四  方。持真言曰。

[0281a04]  
oṃ  va  jro  da  ka  ṭhaḥ  
唵  (一)  嚩　日嚕　馱　迦　吒(反舌大呼)

[0281a06]  復次行者。加持水已。灑於淨地。便立道場。釋  迦如來說曼荼羅道場儀軌。廣狹大小有三  千五百。第一道場一千由旬。是金輪聖王持
念儀軌。次有五百一百五十一十。如是漸小。  乃至掌中爪甲之量。建立道場皆獲悉地。若  欲建立第一道場。結金剛縛印。次改縛印。立
左右中指。少屈。更互相捻二中指端。以真  言加持。於一切處皆得通用。或時行者不及  洗浴。以此法印加持真言。即得清淨。其真  言曰。

[0281a16]  
oṃ  svā  hā  va  śu  ddhā  sa  rva  dha  
唵(引)  (一)  娑嚩(二合)　婆(引去)　嚩　輸　馱(大呼)　薩　嚩　馱  
rmma  svā  hā  va  śu  ddho  hūṃ  
嚕摩(二合)　薩嚩(二合)　婆　嚩　戍　度　吽(二合大呼)

[0281a20]  復次瑜伽行者。欲建道場。先立四方界。若  多人持念。即用四門。若少人持念。隨意所量。  門外左右各立一柱。一一柱上安五明鏡。如
滿月輪。左右安置種種瓔珞。及以花鬘。七寶  香爐金銀燈燭。種種莊嚴。恒燒欝金白檀龍  腦沈水等香。勿用麝香。又以白拂孔雀翠羽。
各安寶鈴分列左右。種種床榻。種種裍褥。種  種音聲。種種歌舞。種種飲食。至誠供養。於道  場中。安毘盧遮那佛像。於其佛前安置舍利。
此曼荼羅名金剛界。復次建立既畢。瑜伽行  者。當結金剛縛印。五輪著地。每方四拜。第一  禮拜西方。第二禮拜北方。第三禮拜東方。第
四禮拜南方。禮四方已。却就本位。結金剛合  掌印。印身四處。一頂二口三額四心。印四處  已。當作此想。我今以身。布施十方三世諸佛
諸大菩薩。始從今日。乃至未來。永作僮僕。生  生世世常依三寶。終不歸依天魔外道等法。  我從無始生死以來。所作五逆。及無間罪。今
對十方三世諸佛諸菩薩一切賢聖諸眾生  前。至心懇切發露懺悔。不敢覆藏。未來之罪  更不敢造。普願十方諸佛菩薩。受我懺悔。速  令獲得最勝悉地。

諸佛境界攝真實經建立道場發願品第七

[0281b14]  爾時金剛手菩薩摩訶薩。告諸大眾言。瑜伽  行者。作金剛合掌。諦想眾聖而作此想。我今  建立道場。供養十方一切諸佛菩薩。至誠供
養無勝負心。不求作國王。不求名利。不求生  天殊勝妙樂。不求自身種種利益。應當至誠  發願。我今隨力所建道場。或有見者。或有聞
者。或有覺者。或有知者。皆令獲得殊勝妙果。  一切所願無不隨心。願我此身生生世世。譬  如如意珠能雨眾寶。所有愛樂財法二寶。充
足一切眾生。令無所乏。乃至速  證  無上菩提。

諸佛境界攝真實經持念品第八

[0281b25]  爾時金剛手菩薩摩訶薩。告大會眾言。瑜伽  行者。欲得成就一切如來三昧。及一切智智。  應當修習是曼荼羅成佛之法。修此法時。先
作金剛降伏半跏趺坐。端身正念。以右足押  左足。持真言時。住心凝寂。口習真言。唯自耳  聞。勿令他解。心中觀想一一梵字。了了分明
無令錯謬。持習之時不遲不速。是即名為金  剛語言。

[0281c04]  復次持習之法。雖有多種。今當略說。祕密之  門持習之要。有其三種。一數二時三者形像。  云何名數。謂習真言。一十一百千萬等數。云
何名時。所謂七日一月一年。或復一生乃至  成佛。云何形像。謂習觀行。求放光明。若未放  光即不休息。如是三事。隨行者意。如其所願  依法修持。

[0281c11]  復次挍量念珠。五部差別。若持佛部用菩提  子。若持金剛部用金剛子。若持寶部用金銀  頗梨種種諸寶。若持蓮花部用蓮花子。若持
迦嚕摩部用種種間錯雜色寶珠。

[0281c15]  復次作佛部持念。以右拇指頭指。執持念珠。  餘指普舒。若金剛部持念。以右拇指中指。  持念珠。若寶部持念。以右拇指無名指。執持
念珠。若蓮花部持念。以大拇指無名指小指。  執持念珠。若迦嚕摩部持念。用上四種。執持  皆得。

[0281c21]  復次挍量所獲功德。若以香木等珠。得一分  福。若用鍮石銅鐵。得二分福。若用水精真珠。  得一俱胝分福。若以蓮子金剛子珠。得二俱
胝分福。若用間錯種種諸寶及菩提子。得無  量無邊不可說不可說分福。即是過去無量  恒河沙諸佛所說。一百八數為念珠量。

[0281c27]  復次行者結金剛縛印。當於胸前繫心鼻端。  持真言曰。

[0281c29]  
oṃ  mo  kṣma  va  jra  
唵  (一)  謨　計娑摩(三合)　嚩(去)　日囉(二合)

[0282a02]  瑜伽行者。持此真言。自作此想。我心之中有  一切智。洞達無礙。

[0282a04]  復次若行者。貧乏不辨圖畫本尊形像。但隨  取一佛像或菩薩像。對佛塔前。繫心而住。想  念佛像。心不散亂。而常寂然。即賢聖無異。若
得繫心鼻。為最上品。便同諸聖人定無異。

諸佛境界攝真實經護摩品第九

[0282a09]  爾時金剛手菩薩摩訶薩。承佛威神。為修一  切瑜伽行者。演說真實內護摩法。永為調伏  滅煩惱賊。及一切鬼神故。作如護摩。增長
三昧。各觀本尊并本方色。若作佛部成就護  摩。瑜伽行者諦觀毘盧遮那如來。想我即是  金剛薩埵。從其身中流出白光。如淨琉璃內
外明徹。於月輪中結跏趺坐。從我身中光焰  湧出。即成圓光。莊嚴自身最勝第一。一切眾  生悉皆憙見。想十方諸佛皆悉白色。猶如三
千大千世界微塵數量。入我身中。是名寂靜  護摩之法。

[0282a20]  復次若作調伏護摩之法。當觀東方阿閦如  來。從其身中流出青光。眾德圓滿。坐于東方  月輪之中。結跏趺坐。圓光巍巍莊嚴自身最
勝第一十方世界。想一切菩薩作金剛怒。入  我身中。摧滅煩惱諸惡鬼神故。若作求財護  摩之法。當觀南方寶生如來。想一切菩薩。皆
悉歡喜入我身中。從自身中流出金色光。瑩  淨圓滿。坐於南方月輪之中。結跏趺坐莊嚴  其身。眾生憙見。令一切煩惱。不能亂心。一切  惡鬼不敢親近。

[0282b01]  復次若作愛敬護摩。行者當觀西方無量壽  佛。從其身中流出紅光。瑩淨圓滿。坐於西方  月輪之中。結跏趺坐。眾生憙見。自作此想。十
方世界一切菩薩。如三千世界微塵等數。以  百億寶無數瓔珞無量天衣種種寶物。莊嚴  其身。猶如無比天女形狀。悉入我身。能令國  王大臣一切眾生見者悉皆歡喜。

[0282b08]  復次若作增益護摩法者。當觀北方不空成  就如來。從其身中流出五色光。瑩淨圓滿。坐  于北方月輪之中。結跏趺坐莊嚴其身。眾生
憙見。想十方世界諸佛菩薩。如三千大千世  界微塵等數。放五色光入我身中。能令一切  事業無不通達。

[0282b14]  如是所說內護摩法。過去諸佛已說。未來諸  佛當說。現在十方一切世尊現今演說。若觀  行者。常作如是護摩之法。三昧善法福德智
慧日夜增長。一切諸佛親近行者。摩頂護念。  若瑜伽行者。能作如是內護摩法。現身得見  一一佛剎微塵等數諸佛世尊。是諸如來。哀
愍行者。令得成就一切悉地。諸天宮殿寶閣  金臺。諸天甘露盈滿寶器。乃至阿修羅宮。皆  得隨心現行者前。譬如摩尼寶珠懸虛空中。
能雨一切眾生愛樂之物。此妙瑜伽最勝教  主。亦復如是。能令行者。圓滿一切世出世願。  瑜伽行者。應常想願。我從無始已來。所作一
切種種善根。悉皆迴施十方無量世界一切地  獄餓鬼傍生修羅八難受苦眾生。所有罪障  願皆消滅。得如意樂。此諸眾生所有眾罪。應
受諸苦。我以此身。願當代受。一切眾生罪業  既除。悉當成佛。持真言曰。

[0282c02]  
oṃ  sa  rva  ku  śa  ra  mo  rni  pa  
唵  (一)  薩　嚕嚩(二合)　俱　奢　羅　謨　羅儞(二合)　波  
ri  na  ma  ya  mi  
利　那(反舌呼)　摩　野　弭

[0282c06]  此是迴向發願真言。

[0282c07]  爾時灌頂阿闍梨。告弟子言。汝若不修此祕  法者。破三摩耶。生生世世斷滅佛種。設有惡  人。殺十方界一切諸佛諸大菩薩佛眼血肉。
此罪尚輕。汝罪過彼五逆眾生。墮落地獄尚  有出期。若人破壞三摩耶法。入於地獄無有  出期。云何名為三摩耶法。謂大瑜伽真實教
王。云何名為破三摩耶。謂有凡夫。唯有能受  不能修行。若求法人。未受五種灌頂法者。不  應與授此瑜伽法。若阿闍梨與授灌頂時。先
須三月觀察其心。然後授與灌頂之法。若有  善心深懷慚愧。調柔無疾呼為法子。然後傳  授。世間父子繼嗣一生。今為法子能紹佛種。
未成佛來不斷慈念。如父愛子如子敬父。如  是名為三摩耶法。金剛阿闍梨。即為弟子說  真言曰。

[0282c22]  
oṃ  a  na  sa  ma  ya  di  ha  ra  mi  bhya  
唵  (一)  阿　那　三　摩　耶　膩　賀　羅　謎　毘阿(二合大呼)  
hūṃ  ḍha  ṭ  
吽(大呼)　發　吒(反舌大呼)

[0282c26]  復次金剛阿闍梨。為於弟子說此真言深義。  若人破三摩耶法。由是因緣。其身破壞碎如  微塵。彼人福德自然滅盡。猶如朽樹不生枝
葉。告金剛阿闍梨。欲為弟子受灌頂時。當先  教習此真言曰。

[0283a02]  
oṃ  sa  rva  ta  thā  ga  ta  pu  ja  ka  
唵  (一)  薩　魯嚩(二合)　怛　他(引)　蘖　多　補　惹　迦  
rma  ṇa  ā  tmā  naṃ  ni  ryā  
魯摩(二合)　那(上反舌呼)　阿(引)　都摩(二合引)　難　儞　哩野(二合引)  
ta  yā  mi  
多　耶(引)　弭

[0283a08]  復次金剛阿闍梨。為彼弟子。說此真言所詮  之義。我今以身。施一切佛。為作種種供養事  故。金剛阿闍梨。次教弟子習真言曰。

[0283a11]  
sa  rva  ta  thā  ga  ta  va  jra  ka  
薩　魯嚩(二合)　怛　他(引)　蘖　多　嚩(去)　日羅(二合)　迦  
rmma  ku  ru  māṃ  
盧摩(二合)　俱　魯  [牟*含]  (引)

[0283a15]  復次阿闍梨。為彼弟子。說真言義。願一切如  來加護於我。教我金剛事業。如金剛手菩薩。  平等無異。乃至未證大菩提道。於其中間。歸
依三寶。發此願已。令著赤衣。緋帛覆眼。擊  於腦後。時彼弟子結金剛手印以十指頭更  互相叉。皆內掌中。以右押左。結此印已。金剛
阿闍梨。當教弟子習此心中心真言曰。

[0283a22]  
sa  ma  ya  stvaṃ  
娑　摩　耶　薩覩婆儞(四合)

[0283a24]  復次阿闍梨教於弟子。令結手印。改前金剛  手印。竪左右中指。繫於花鬘。引導弟子。到道  場門。教習入道場真言曰。

[0283a27]  
sa  ma  ya  hūṃ  
娑　摩　野　吽(長引)

[0283a29]  持此真言已時。阿闍梨執弟子手。引入道場。  入道場已。便當告言。汝今得入一切如來種  族之中。我當令汝心中生金剛智。獲此智故。
證得一切如來法身。何況世間一切悉地。善  男子汝為未入道場行者。莫說此法。若說此  法。即破三摩耶。

[0283b06]  如是告已。阿闍梨結金剛薩埵印。舒其兩拳。  並仰安弟子頂上。告言。此是三摩耶。若汝為  未受灌頂人說此法者。金剛薩埵當破汝頭。
告此語已。結金剛合掌印。祕密真言曰。

[0283b10]  
oṃ  va  jyo  da  ka  ṭhaḥ  
唵　嚩(去)　日嚕(二合)　那　迦　吒(反舌呼)

[0283b12]  以此真言加持水已。與弟子頂。為說持念祕  密深義。汝願此水。金剛薩埵入汝身中。復  次金剛阿闍梨。告弟子言。從今以往。汝見於
我。如金剛手菩薩無異。莫違我言。勿輕慢  我。若汝違我。命終之後入阿鼻獄。

[0283b17]  如是告已。阿闍梨當發願言。一切如來以無  礙力。加護大曼陀囉。能令金剛薩埵。速疾來  入弟子身中。發是願已。習此召入本尊真言  曰。

[0283b21]  
oṃ  va  jra  ve  śa  ha  
唵　嚩(去)　日囉(二合)　謎　奢　訶(大聲)

[0283b23]  持真言已。金剛阿闍梨。速疾結金剛薩埵印。  說此偈言。

此是金剛三摩耶　　亦名金剛大薩埵  
於剎那頃證不退　　最勝堅牢智金剛

[0283b27]  說此偈已。金剛阿闍梨。以先所結金剛薩埵  印。左手拳印安弟子頂。作瞋怒眼。視於弟子。  作想言入。即習前真言。此是莊嚴出現大乘
對法三摩耶金剛語言。其阿闍梨習此真言。  三十七尊於此弟子。昔有緣者。當即降臨隨。  其一尊。入心已訖。當獲五通。了知三世。得
不退地。作諸難事無有滯礙。刀杖毒藥夜叉  惡獸。永不能害。一切如來當加護念。一切悉  地速疾現前。得未曾有安樂之事。或有弟子
得種種三昧。或有獲種種陀羅尼門。或有一  切所願皆得圓滿。或有當證無上菩提。

[0283c09]  爾時金剛阿闍梨。去弟子頂上金剛拳。印弟子  心上。教弟子言。當願金剛堅住心中。不動不  搖猶如山王。於三世中常不捨我。加護我念
心。及以施我一切悉地。作是願已。習真言曰。

[0283c13]  
hūṃ  haṃ  ha  va  ha  he  
吽(大聲長呼)　唅(大聲短呼)　訶(大聲)　縛(平)　訶(急呼)　翳

[0283c15]  持真言已。阿闍梨復教弟子。習真言曰。

[0283c16]  
pra  ti  ccha  va  jra  he  
鉢羅(二合)　底(丁以反)　室奢(二合下字平呼)　嚩(去)　日羅(二合)　翳

[0283c18]  持真言。已時阿闍梨執弟子手。於道場中。令  散諸花。隨花落處。即是本尊。捧取此花習真  言曰。

[0283c21]  
oṃ  pra  ti  gṛ  hṇa  tva  
唵　鉢羅(二合)　底　疑嚧(二合)　翳穩那(上二合反舌呼)　怛嚩(去二合)  
mi  māṃ  ma  hā  va  la  
弭　摩  [牟*含]  摩　訶　嚩(平)　囉

[0283c25]  持真言已。即便繫於本尊之頂。以其花鬘。安  本尊已。金剛薩埵。當受花鬘速獲悉地。

[0283c27]  復次阿闍梨。習開眼真言曰。

[0283c28]  
oṃ  va  jra  sa  tva  svā  ya  
唵  (一)  嚩(去)　日囉(二合)　薩　怛嚩(去二合)　娑嚩(二合)　娑(浮呼)  
nta  ddhya  ca  kṣu  dgha  ṭa  
儞多(二合)　膩耶　奢　吉芻(二合)　馱誐(二合)　吒(反舌)  
na  ta  tma  ra  u  dgha  ṭa  ya  
那　多　怛摩(二合)　囉(急呼)　盂　馱誐(二合引)　吒(反舌呼)　野  
ti  sa  rva  kṣi  va  jra  ca  kṣu  
底　薩　嚕嚩(二合)　吉史(二合)　嚩(去)　日囉(二合)　奢　吉芻(二合)  
ra  ḍa  ta  raṃ  he  va  jra  
囉　怒　哆　囉吽(二合)　翳穩　嚩(去)　日羅(二合)  
pa  śa  
波　寫

[0284a11]  持此真言已。即開兩眼。告弟子言。金剛薩埵  大菩薩摩訶薩。今日自來。與汝開眼。非但開  汝肉眼。已開五眼及最大金剛眼。汝善男子。
今者道場。是時金剛阿闍梨。一一教示道場  中事。便得一切如來加持。應時本尊入於心  中。或見種種天上宮殿。或見種種光明。或見
種種神通。依諸如來加持力故。金剛手菩薩。  玄現立其前。問所求事。隨願便與。乃至授  與大金剛智一切種智及一切智。

[0284a20]  復次阿闍梨。教諸事已。及閼伽  (唐云圓滿)  瓶水。右  手盛之。習灌頂真言。告弟子曰。金剛手菩薩。
今日與汝最勝灌頂作此語已。灑水頂上。即  時阿闍梨。作金剛合掌印。授與弟子兩手。告  言。一切如來與灌頂竟。作是語已。阿闍梨於
弟子名上。加金剛字呼之。以五股金剛。安兩  手掌中。告弟子言。此是一切如來大智金剛。  我今持以授汝兩手。為令成就妙悉地故。是
時瑜伽行者。習送諸佛各還本土真言曰。

[0284a29]  
oṃ  kro  te  va  sa  rva  sa  tva  
唵　俱嚕(二合)　帝(平)　嚩(去大聲)　薩　嚕嚩(二合)　薩　怛嚩(去)  
rtha  si  dvi  rta  thā  a  nu  
嚕吒(二合下字反舌)　悉　地　魯怛(二合)　陀(引)　阿　努(反舌)  
ta  ra  ga  ccha  tu  maṃ  bu  ddhā  vi  ṣa  
多　羅　誐　室者(二合急呼)　覩  [牟*含]  沒　馱　毘　沙(浮呼)  
ya  pu  na  rā  ga  ma  nā  ya  ca  
野　補　那　羅(引)　誐　摩　那(引)　野　遮

[0284b08]  瑜伽行者習真言已。振金剛鈴三遍。

[0284b09]  即自高聲。歌讚十六金剛菩薩一百八名。隨  力堪能種種供養。

[0284b11]  爾時行者。歌讚金剛一百八名。至心頂戴金  剛縛印。習送諸佛菩薩真言曰。

[0284b13]  
oṃ  va  jra  me  kṣa  muḥ  
唵　嚩(去)　日囉(二合)　謎(引)　吉沙(二合)　牟(上)

[0284b15]  持真言已。即時解印。行者自想。然今此法。大  慈毘盧遮那如來。但為利益鈍根人故。大智  慧海中。略出祕密法。

[0284b18]  于時行者。作是法已。迴向發願。依此功德。第  一國王第二父母第三施主第四法界一切眾  生。悉皆速證無上菩提。

[0284b21]  爾時金剛手菩薩摩訶薩。告諸大眾言。廣大  之法。非我境界。是佛境界。我今承佛大威神  力。略說諸佛境界瑜伽祕密真實妙法大金
剛界道場法已。我曾過去百千劫中。修諸願  海。乃遇大慈毘盧遮那如來。第一會中得聞  是法。超第八地證等覺位。此祕密法難得難
遇。設使得遇信心難生。汝等大眾於無量劫。  積功累德今得是法。若遇是法。不久當坐菩  提樹下金剛寶座。摧諸魔軍破無明  [穀-禾+卵]  。竭煩
惱河永斷生死。證無等等阿耨多羅三藐三  菩提。為諸眾生起大悲願。在在處處廣宣流  布。利益眾生令法久住。引導六趣令證菩提。
是時海會一切大眾。聞佛所說。皆大歡喜作  禮而去。

諸佛境界攝真實經卷下

[0284c07]  靈雲校本末云　時貞享三年五月十六日  一校了淨嚴  (四十八歲)

* * *

【經文資訊】大正藏第 18 冊 No. 0868 諸佛境界攝真實經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
