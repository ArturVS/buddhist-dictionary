轉法輪菩薩摧魔怨敵法
大興善寺三藏沙門大廣智  不空奉　詔譯

[0609b07]  爾時摧魔怨菩薩。白佛言世尊。諸菩薩等各  各已說祕密真言教法。世尊我今為欲未來  末法之時。護持國王及護國界諸有情故。說
祕蜜祕勝最密中祕密摧魔怨敵法。唯願世  尊哀愍聽許。佛言便說。世尊若有隣國擾侵  國界。或自國內軍眾寡少。或復怯弱。或有不
臣起惡叛逆。即應取苦揀木而作一幢。長十  二指周圓八指削令極圓。如世尊所勅。一切  天龍八部。令護諸國護諸國王。及護國界一
切有情。為除災禍令得安樂。若難起時。皆圖  畫彼護國土神於幢上。

[0609b18]  如此大唐護國土者。所謂毘首羯磨藥叉。  劫比羅藥叉。法護藥叉。肩目藥叉。廣目藥  叉。護軍藥叉。珠賢藥叉。滿賢藥叉。持明藥
叉。阿吒縛俱藥叉  (已上十大藥叉)  嚩蘇枳龍王。蘇摩  那龍王。補沙毘摩大龍王  (已上三大龍王)  訶利帝大  天后。翳囉嚩蹉大天后。雙目大天后
(已上三大天后)  各有五千神將以為眷屬。

[0609b25]  所應畫者皆畫本形。執持幖幟圖於幢上。又  於幢頂上書無礙王十字佛頂真言。末後  吒字在輪臍中。所有怨敵叛逆主帥。當書彼
名於輪輻間。於幢底圖畫一輪。具足八輻。如  上吒字置輪臍中。若災難起時。應請一  解法之人。於此教中曾稟受者。於其中夜圖
一方壇。於方壇上重畫三角壇。立於此幢在  壇中央。於壇四面著種種食飲并二閼伽。燒  安悉香及然酥燈。其解法者面南而坐。

[0609c05]  即結一切如來鉤印　以二手內相叉作拳。  以右頭指為鉤。及誦真言稱名。請召十六大  護及其眷屬大威德諸神將等壇中供養。

[0609c08]  如來鉤真言曰。

[0609c09]  
na  maḥ  sa  ma  nta  va  jra  ṇaṃ  aḥ  sa  rva  trā  
曩　莫　薩　滿　多　沒　馱　喃　噁　娑　嚩　哆羅(二合引)  
pra  ti  ha  ta  ta  thā  ga  tāṃ  ku  
鉢囉(二合)　底　賀　哆　怛　佗(引)　蘖　擔　俱  
śa  bo  dhi  ca  rya  pa  ri  pu  ra  ka  svā  
舍  冐  地　左　哩野　播　哩　布　囉　迦　婆嚩(二合)  
hā  
賀(引)

[0609c17]  行者次當入三世勝金剛忿怒三摩地。觀威  德熾盛四面八臂。左蹈  u  塢  ma  摩天后。  右脚蹈摩醯首羅天。

[0609c20]  則結三世勝印　以二手金剛拳。檀慧互相  鉤。直竪於進力。成已誦真言三五或七遍。真  言曰。

[0609c23]  
oṃ  su  mbha  ni  su  mbha  hūṃ  pha  ṭ  gṛ  hṇa  
唵　遜　婆　儞　遜　婆　吽　發　吒　吃哩(二合)　賀拏(二合)  
gṛ  hṇa  hūṃ  pha  ṭ  gṛ  
吃哩(二合)　賀拏(二合)　吽　發　吒　吃哩(二合)  
hṇa  pa  ya  hūṃ  pha  ṭ  ā  na  ya  hoḥ  
賀拏(二合)　跛　野　吽　發　吒　阿(引)　娜　野　斛(引)  
bha  ga  vaṃ  va  jra  hūṃ  pha  ṭ  
婆　誐　鑁　嚩　日囉(二合)　吽　發　吒

[0610a01]  復次即結上方諸天教勅印　以二手各作金  剛拳。二頭指互相旋繞。結印成已而教勅言。  汝等十六大護大藥叉將等。受佛付囑護持
國王。及護國界一切有情。令得安樂辟除災  禍。今我國境有某難事。汝等大護助我軍陣  摧破怨敵。汝等當令彼軍被縛迷悶。令某荒
亂。使我軍兵強盛得勝。作是勅已即誦真言  三遍曰  (已下召請諸天並同此結本印)  。

[0610a09]  
hūṃ  pa  liḥ  ti  ddha  liḥ  taḥ  va  jra  
吽　跛　里(入)　底　娜嚩(二合)　里(入)　多(入)　嚩　日囉(二合)  
ka  rṣa  haṃ  jaḥ  
羯　灑　唅　若

[0610a13]  復次當結遊虛空諸天教勅印　以二手金剛  縛。屈二頭指以甲相背。並竪二空押於二風。  結印成已。一依前文而教。勅已。即三遍誦真  言曰。

[0610a17]  
oṃ  va  jra  gra  pā  ḍa  ya  va  jra  
唵　嚩　日囉(二合)　蘖囉(二合)　跛　拏　野　嚩　日囉(二合)  
hūṃ  
吽

[0610a21]  復次當結住虛空諸天教勅印　如降三世印。  二食相繞。以印安於頂上即是結印已。一依  前文而教勅言。即誦真言三遍曰。

[0610a24]  
oṃ  va  jra  ma  lā  gra  vaṃ  
唵　嚩　日囉(二合)　摩　囉　吃囉(二合)　鑁

[0610a26]  復次當結地居諸天教勅印　以二手金剛縛。  舒二風頭相合。如金剛護菩薩印即是。結印  已。一依前文而教勅言。即三遍誦真言曰。

[0610a29]  
oṃ  va  jra  va  ndha  haṃ  
唵　嚩　日囉(二合)　滿　馱　憾

[0610b01]  次結地底諸天教勅印　以二手各展令掌向  外。二空頭相捻。二風相鉤。二火以頭相拄。以  印安於眉間。一依前文而教勅言。即三遍誦
真言曰。

[0610b05]  
oṃ  hā  ru  ka  va  jra  sa  ma  ya  sa  rva  
唵　賀　嚕　迦　嚩　日囉(二合)　娑　摩　野　娑　嚩  
du  ṣṭa  sa  ma  ya  mu  drā  pra  
努　瑟吒(二合)　娑　麼　野　母　捺囉(二合)　鉢囉(二合)  
māṃ  ja  ka  hūṃ  pha  ṭ  
憾　惹　迦　吽　發　吒

[0610b11]  既啟告已。則結慧手作金剛拳。按於幢上誦  十字佛頂真言一百八遍。

[0610b13]  欲誦此十字佛頂真言。先應結印誦之七遍  印以二手內相叉為拳。二空入於掌中。二  風各屈拄二空背即是。誦真言曰。

[0610b16]  
oṃ  va  jra  sa  ndho  ṣṇī  ṣa  hūṃ  
唵　嚩　日囉(二合)　薩　怛舞(二合)　瑟抳(二合)　灑　吽  
pha  ṭ  
發　吒

[0610b20]  念誦已即更焚香獻花。即捧閼伽奉。為帝王  并及百姓。發廣大利益安樂殊勝之願。即結  金剛縛竪合二火。即成。誦金剛解脫真言三
遍。送聖眾各還本宮。真言曰。

[0610b24]  
oṃ  va  jra  muḥ  
唵　嚩　日囉(二合)　穆

[0610b26]  法事已訖。則收幢於淨函或篋安置。供養食  飲等。依法送往河流之中。

摧魔怨菩薩破他陳敵法

[0610b29]  發軍時節依宿曜日量

[0610c01]  貞享三年九月十九日一校正了

[0610c02]  河南延命沙門淨嚴  (四十有八)

* * *

【經文資訊】大正藏第 20 冊 No. 1150 轉法輪菩薩摧魔怨敵法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
