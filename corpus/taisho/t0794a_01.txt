佛說時非時經


天竺三藏若羅嚴譯

[0738b14]  如是我聞：

[0738b14]  一時，佛在王舍城鵲封竹園。

[0738b14]  是時，  佛告諸比丘：「我當為汝說：時與非時。善思念  之！」

[0738b16]  諸比丘言：「如是。世尊！當受教聽。」

[0738b16]  佛告諸比  丘：「是中何者為時？何者為非時？比丘當知：

[0738b18]  「冬分八月十六日至三十日七脚為時，五脚  半非時。九月一日至十五日八脚為時，六脚  八指為非時。九月十六日至三十日九脚為
時，七脚六指為非時。十月一日至十五日十  脚為時，八脚三指為非時。十月十六日至三  十日十一脚為時，九脚三指為非時。十一月
一日至十五日十二脚為時，十脚六指為非  時。十一月十六日至三十日十一脚半為時，  十脚一指為非時。十二月一日至十五日十  一脚為時，九脚四指為非時。

[0738b28]  「春分十二月十六日至三十日十脚為時，八  脚少一指為非時。正月一日至十五日九脚  半為時，七脚少三指為非時。正月十六日至
三十日九脚為時，六脚少三指為非時。二月  一日至十五日八脚為時，五脚為非時。二月  十六日至三十日七脚為時，四脚少三指為
非時。三月一日至十五日六脚為時，三脚少  四指為非時。三月十六日至三十日五脚為  時，三脚少六指為非時。四月一日至十五日  四脚為時，二脚少一指為非時。

[0738c09]  「夏分四月十六日至三十日三脚為時，二脚  少四指為非時。五月一日至十五日二脚為  時，少三指為非時。五月十六日至三十日二
脚半為時，一脚少為非時。六月一日至十五  日四脚為時，二脚少二指為非時。六月十六  日至三十日四脚半為時，二脚半為非時。七
月一日至十五日五脚為時，三脚少為非時。  七月十六日至三十日五脚半為時，三脚少  為非時。八月一日至十五日六脚為時，四脚
少為非時。八月十六日至三十日六脚半為  時，四脚半少為非時。

[0738c20]  「如是，諸比丘！我已說十二月時與非時。為諸  聲聞之所應作，憐愍利益故說。我所應作已  竟，汝等當行。若樹下空處，露坐思惟。諸比丘！
莫為放逸，後為悔恨。是我所教誡。」佛說經竟。

[0738c24]  時諸比丘皆大歡喜，勸助受持：

「因緣輕慢故，　　命終墮惡道，  
因緣修善者，　　於此生天上，  
緣斯修善業，　　離惡得解脫，  
不善觀因緣，　　身壞入惡道。」

[0738c29]  外國法師若羅嚴，手執胡本，口自宣譯。涼州  道人，  于  填城中寫訖。

[0739a02]  被褐懷玉，深智作愚；外如夷人，內懷明珠；千  億萬劫，與道同體。

佛說時非時經

* * *

【經文資訊】大正藏第 17 冊 No. 0794a 佛說時非時經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
