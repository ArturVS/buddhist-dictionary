佛說進學經


宋居士沮渠京聲譯

[0744b11]  聞如是：

[0744b11]  一時佛遊舍衛祇樹之園須達精舍，  大賢眾千二百五十人。佛告諸比丘：「有四雅  行，智者常遵、丈夫所修、達士恒奉，不才愚夫
所不好樂。何等為四？孝事父母，悅色養足；  守仁行慈，終始不殺；惠施濟乏，未曾悋逆；遭  值聖世，捐榮履道。是四雅行，智者所遵、丈夫
所修、達士所奉，不才愚夫所不好樂。」

[0744b17]  佛時  頌曰：

「智者稱孝，　　愍命慈活，　　放施普給，  
超俗崇寂。　　如是正業，　　明士所習，  
聖見已具，　　定至無為。」

[0744b22]  佛告比丘：「復有二法，若在閑宴，或處大眾，  心行莫懈：一者靜寂，賢聖默定；二者博學，講  論邃義。又有二施：飲食美味以安身命；敷
散經典開微悅聽。食施安身，法施遷神；一  事雖快，法施為最。是以比丘念演妙法，宣慧  莫癡；既自洗濯，并淨塵著。如是道法永度無  窮，乃名出家，具足覺了。」

[0744b28]  佛說經竟，比丘歡  喜，作禮受教。

佛說進學經

* * *

【經文資訊】大正藏第 17 冊 No. 0798 佛說進學經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，曾國豐大德輸入，北美某大德提供，三寶弟子提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
