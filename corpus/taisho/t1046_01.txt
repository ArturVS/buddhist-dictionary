六字大陀羅尼呪經
失譯人名今附梁錄

[0043c08]  如是我聞。一時婆伽婆。住王舍城耆闍崛山  中。與大比丘眾五百人俱。爾時長老阿難。為  旃陀梨女呪術所收爾時長老阿難。白佛言
世尊。我今強為他收去。婆伽婆我今強為他  收去修伽陀。

[0043c13]  爾時婆伽婆告長老阿難言。汝來阿難汝莫  驚怖。阿難汝當受持六字大陀羅尼呪。為令  四眾利益安隱安樂吉祥行故。而說呪曰。

[0043c16]  斯  (須何反)  地  (除隷反)  梯  (吐稽反)  曇  (徒紺反)  安  (於軻反)  茶  (徒嫁  反)  隸般茶
(徒嫁反)  隸葛羅馳  (除寄反)  稽由隷  薩帝　婆帝　耶  [賒-示+米]  婆帝　底闍婆帝　頻頭  摩帝

[0043c20]  阿難是呪。能令宿食不消尋得消化。能除吐  下等病。能除風病。熱病冷病雜病。能滅一切  諸邪呪術。能滅起屍。能滅一切形像厭蠱。阿
難若有人知此神呪姓名者。彼則不怖畏王  難。不怖畏怨敵難不怖畏賊難。不怖畏火難  不怖畏水難。若於城邑聚落及在曠野悉無
所畏。亦不為他人伺求其過無過可說。若食  毒藥毒不能害轉為利益。

[0043c28]  阿難此六字大陀羅尼呪乃是七三藐三佛陀  所說。亦是梵王娑婆主說。釋提桓因四大  天王所說。亦皆隨喜破諸呪術消伏起屍。一
切形像厭蠱皆悉破壞斷滅。長老阿難聞佛  所說歡喜奉行。

六字大陀羅尼呪經

* * *

【經文資訊】大正藏第 20 冊 No. 1046 六字大陀羅尼咒經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
