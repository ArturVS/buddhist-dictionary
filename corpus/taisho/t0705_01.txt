佛說布施經


西天譯經三藏朝散大夫試鴻臚少卿  明教大師臣法賢奉　詔譯

[0812c13]  如是我聞：

[0812c13]  一時佛在舍衛國祇樹給孤獨園，  與大苾芻眾說布施法。有三十七種：

[0812c14]  一、以信  重心而行布施，當得離眾嫉妬，人所崇敬；

[0812c15]  二、  依時施，得三業清淨，四時安隱；

[0812c16]  三、常行施，得  身心適悅，無散亂失；

[0812c17]  四、親手施，得手指纖長，  身相端正；

[0812c18]  五、為他施，復得他人行大捨施；

[0812c18]  六、  依教施，心離取相，得無為福；

[0812c19]  七、以妙色具施，  得身色端嚴，眾所愛樂；

[0812c20]  八、以上妙香具施，恒  得旃檀之香，受用供養；

[0812c21]  九、以上味施，得味中  上味，充益肢體；

[0812c22]  十、如法尊重施，得安隱快樂，  眾人喜見；

[0812c23]  十一、以廣大心施，得無量廣大之  福；

[0812c24]  十二、以美食施，得離飢饉，倉庫盈溢；

[0812c24]  十三、  以漿飲施，得所往之處無諸飢渴；

[0812c25]  十四、以衣  服施，得上妙衣，莊嚴身相；

[0812c26]  十五、以住處施，得  田宅寬廣，樓閣莊嚴；

[0812c27]  十六、以臥具施，得生貴  族，資具光潔；

[0812c28]  十七、以象、馬車輦施，得四神足，  無擁妙用；

[0812c29]  十八、以湯藥施，得安隱快樂，無諸疾  病；

[0813a01]  十九、以經法施，得宿命等通；

[0813a01]  二十、以花  果施，得七覺支花；

[0813a02]  二十一、以花鬘施，得脫  貪、瞋、癡垢；

[0813a03]  二十二、以香施，得離煩惱臭穢；

[0813a03]  二  十三、以傘蓋施，得法自在；

[0813a04]  二十四、以鈴鐸施，  得言音美妙；

[0813a05]  二十五、以音樂施，得梵音深妙；

[0813a05]  二十六、以然燈施，得天眼清淨；

[0813a06]  二十七、以繒  綵、疋帛施，得解脫衣服；

[0813a07]  二十八、以香水灑如  來塔廟；

[0813a08]  二十九、以香水浴如來身；

[0813a08]  三十、以香  油塗飾佛像，共得三十二相、八十種好；

[0813a09]  三十  一、以香水施浴眾僧，得富貴家生，少病安樂；

[0813a10]  三十二、以慈心施，得顏貌和悅，無諸瞋恨；

[0813a11]  三  十三、以悲心施，得離殺害；

[0813a12]  三十四、以喜心施，  得無所畏，遠離憂惱；

[0813a13]  三十五、以捨心施，得離  罣礙，證寂滅樂；

[0813a14]  三十六、以種種施，得種種福；

[0813a14]  三十七、以無住無相心施，得無上正等正覺。

[0813a16]  佛告諸苾芻：「如是三十七種，智者所行，微妙  施行，汝今受持。」

[0813a18]  爾時舍衛國王白佛言：「世尊！我等云何而行  布施？」

[0813a19]  佛言：「大王！若求勝妙福報而行施時，  慈心不殺，離諸嫉妬；正見相應，遠於不善；堅  持禁戒，親近善友；閉惡趣門，開生天路；自利
利他，其心平等。若如是施，是真布施，是大  福田。復次行施，隨自心願，獲其報應。或以  妙色、名香、珍味、軟觸，親手布施，得眾人尊重、
眷屬圓滿、富貴安樂之報；或以飲食布施，而  得大力；或以酥油之燈布施，而得天眼；或  以音樂布施，而得天耳；或以湯藥布施，而
得長壽；或以住處布施，而得樓閣、田園；或以  法說布施，而得甘露。」

[0813a29]  佛言：「大王！若以十善  行施，復得十種報應。十善者：不殺生、不偷  盜、不婬欲、不妄語、不綺語、不惡口、不兩
舌、不貪、不瞋、不癡而得命不中夭，財無散  失，眷屬清潔，所言誠諦，離諸嫉妬，人所喜  見，親友和睦，不墮貧賤，顏貌端正，智慧相  應，獲報如是。」

[0813b06]  佛言：「大王！若以上妙飲食  供養三寶，得五種利益：身相端嚴、氣力增  盛、壽命延長、快樂安隱、成就辯才。如是南
贍部洲一切眾生——父母、妻子、男女眷屬——如上  布施，隨願所求，無不圓滿。」

[0813b10]  說此法已，皆大歡  喜，作禮而退。

佛說布施經

* * *

【經文資訊】大正藏第 16 冊 No. 0705 佛說布施經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，閻學新大德輸入／Gamblers 大德校對，北美某大德提供，三寶弟子提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
