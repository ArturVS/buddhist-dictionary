金剛頂經瑜伽觀自在王如來  修行法
唐南天竺國三藏金剛智譯

[0075a19]  我今依金剛頂經。演金剛蓮華達摩法要。先  須入於灌頂三昧耶曼茶羅。發大菩提心。捨  身命財饒益一切。勇猛精進隨念相應。慈悲
喜捨無有間斷。如是之人方應修習。其曼茶  羅畫像等法。廣如餘所說。凡入精舍欲順念  時。先以五輪著地。頂禮本尊觀自在王如來。
次禮北方不空成就如來。乃至無動寶生遍  照如來。悉皆依法至誠敬禮。雙膝而跪。蓮華  合掌。懺悔三業一切過咎。

我從無量劫　　淪滯生死海  
今已清淨心　　發露而悔過  
如諸佛所懺　　我今亦如是  
願我及眾生　　一切皆清淨

[0075b03]  誦此真言曰

[0075b04]  唵薩嚩  (二合)  婆嚩  秫  馱  (上聲)  薩嚩達麼薩嚩  (二合)  婆嚩  秫  度憾

[0075b06]  次應隨喜過現未來諸佛菩薩所集福智。

過現三世佛　　菩薩與眾生  
所集諸善根　　合掌盡隨喜

[0075b09]  次應右膝著地虛心合掌置於頂上。想禮諸  佛如來及菩薩足。誦密言曰。

[0075b11]  唵鉢娜麼  (二合)  微

[0075b12]  禮諸佛已。依座印而坐入定思惟。觀無量如  來周遍法界。行者己身悉在彼會。然後結祕  密三昧耶。以六度頭相拄。進力少屈押忍願
上側文。禪智押進力下文。置於頂上。真言  曰。

[0075b17]  唵怛佗誐覩訥婆嚩耶娑嚩  (二合)  訶

[0075b18]  次結蓮華部三昧耶陀羅尼印。即以二羽蓮  華合掌。禪智檀慧相拄頭。六度頭相去一寸。  置於右耳上。誦真言曰。

[0075b21]  唵鉢得麼  (二合)  訥婆嚩耶娑嚩  (二合)  訶

[0075b22]  次結金剛部三昧耶陀羅尼及印。即以檀智  與禪慧。翻覆互相鉤。初結在當心。妙言置左  耳。進密語三度。言竟頂輪王散。真言曰。

[0075b25]  唵嚩日嚕  (二合)  納婆嚩耶娑嚩  (二合)  訶

[0075b26]  次結金剛護身陀羅尼及印。即以戒方檀慧  內相叉。忍願二度建如幢。進力屈於忍願背。  去背三分如鉤形。禪智二度當心竪。真言  曰。

[0075c01]  唵嚩日囉  (二合)  儗儞鉢囉  (二合)  捻跋哆耶娑訶

[0075c02]  次結金剛火焰地界陀羅尼及印。即以忍度  入力願度間。戒度入慧方度間。以願度。從背  上入進忍度間。方便入檀戒度間。檀慧進力
禪智各頭相拄。覆之向下。禪智拄地如釘  [檎-离+土]  勢。誦真言三遍想如獨鈷金剛火焰杵。徹金  剛際。誦真言曰。

[0075c08]  唵枳哩枳哩麼日囉  (二合)  麼日  [口*梨]  (二合)  部律滿馱  滿馱吽泮吒

[0075c10]  金剛火城飛焰電埏院界真言印。准前地印。  豁開禪智右旋八方。誦真言曰。

[0075c12]  唵薩囉薩囉麼日囉  (二合)  鉢囉  (二合)  迦囉吽泮吒

[0075c13]  金剛火焰網界真言印。亦准前地印。豁開直  竪禪智。頂上覆來去三度。想金剛火焰網。上  至有頂。密言曰。

[0075c16]  唵尾薩普囉捺洛  (二合)  乞灑  (二合)  嚩日囉  (二合)  半  惹囉吽泮吒

[0075c18]  次結金剛焰火界印。以定慧側相著。禪智直  竪相去三寸。頂上右旋。想其牆網。誦密言曰。

[0075c20]  唵阿三忙儗儞  (二合)  娑嚩  (二合)  訶

[0075c21]  此界成已。六欲魔羅及一切毘那夜迦。惶怖  遁走無所容竄。

[0075c23]  次結觀音寶車印。以二羽仰相叉轉。以智禪  招忍願。向內三撥。誦真言想念本尊隨願  至。當以入念密心中幻化浮泡心不已。密言  曰。

[0076a03]  唵覩嚕覩嚕吽

[0076a04]  次結八大蓮華印。以二羽相叉。進力檀慧頭  相拄。禪願智忍各相拄。八葉白蓮一肘間想  置車上三密語。真言曰。

[0076a07]  唵劍忙囉娑嚩  (二合)  訶

[0076a08]  次結瑜伽祕密三昧耶印。以二手堅固縛。檀  慧禪智各相合竪著。以印警覺。誦密言曰。

[0076a10]  唵嚩日囉  (二合)  鉢娜麼  (二合)  三麼耶薩怛梵  (三合)

[0076a11]  次結一切如來安樂歡喜悅意三昧耶印。

十度堅固縛　　忍願中交合  
檀慧與禪智　　頭相合而竪

[0076a14]  真言曰。

[0076a15]  唵三摩耶護  (引)  蘇囉哆薩怛鑁  (二合)

[0076a16]  次結開心戶。入金剛智字。觀於二乳上。右怛  囉左吒。如宮室戶扇。殊勝金剛縛。三業同時  發。指心開兩字。

[0076a19]  真言曰。

[0076a20]  唵嚩日囉  (二合)  滿馱怛囉  (二合)  吒  (半音)

無始熏種子　　所集之塵勞  
今以召罪印　　集之欲摧碎  
十度堅固縛　　忍願申如針  
進力屈如鉤　　心想召諸罪  
想彼眾罪狀　　植髮躶黑形  
反印刺於心　　觸已誦密言  
三業相應故　　能召諸罪積  
誦此召集已　　方作摧碎法

[0076a29]  密言曰。

[0076b01]  唵薩嚩婆嚩迦哩灑  (二合)  拏尾輸馱娜三摩耶  嚩日囉  (二合)  吽惹

召入於掌已　　方作摧碎法  
前印兩相叉　　稱  [牟*含]  縛　　諸罪  
忍願俱申直　　有怛囉吒字  
想為金剛杵　　相拍如摧山  
忿鉤及怒形　　能盡諸惡趣  
誦已忍願拍　　三七隨所宜

[0076b09]  唵跋日囉  (二合)  播尼尾娑普  (二合)  吒也薩哆播耶  滿馱娜儞鉢囉  (二合)  母訖灑  (二合)  也薩婆播耶誐
底毘藥  (二合)  薩嚩娑怛蔓  (二合)  薩嚩怛他蘗哆跋  日囉  (二合)  三摩耶吽怛囉  (二合)  吒

慈悲普悉會　　召入諸塵垢  
相拍摧諸魔　　一切皆以除  
清淨如滿月　　當觀八葉蓮  
想內於心中　　二羽肘相著  
仰竪如寶蓮　　十度遠相離  
微屈八葉運

[0076b19]  密言曰。

[0076b20]  唵劍忙囉娑嚩  (二合)  訶

以此相應門　　先佛方便故  
三業所積罪　　無量極重障  
作此摧滅已　　如火焚枯草  
有情常愚迷　　不知此理趣  
如來大悲故　　開此祕妙門

[0076b26]  次當結入印。內如來智字。二羽堅固縛。禪智  入於中。以進力二度。相拄如環勢。觀前八葉  蓮。其上置娑字。二點嚴飾故。妙字方召惡。色
白珂雪。流散千光明。想以進力度。捻字安心  內。三業齊運用。誦此密言曰。

[0076c02]  唵跋日囉  (二合)  吠捨惡

[0076c03]  既想入心中。字想愈光耀。此即法界體。行者  應是觀。不久悟清淨。法本不生故。三世諸如  來。金剛身口意。皆以妙方便。持在金剛拳。以
此闔心門。智字獲堅固。便屈進力度。拄於禪  智背。以印觸胸已。即誦此妙言。

[0076c08]  唵嚩日囉  (二合)  母瑟知  (二合)  鑁

[0076c09]  次結一切諸佛金剛閉心門印。即以八度內  相叉。初起從右復轉左。三度來去轉戶扇。想  閉心門三密語。密言曰。

[0076c12]  唵鉢娜麼  (二合)  度閉惡

[0076c13]  次結辟除結界印。即以二羽當心合。戒右押  左外相叉。忍願二度建如幢。次以進力勾戒  方。禪智慧檀頭相捻。密言曰。

[0076c16]  唵阿密  [口*栗]  (二合)  覩納婆  (二合)  嚩吽泮吒

[0076c17]  此法是大悲觀世音化為馬頭明王。加被行  人速成佛已。作斯結界左轉三遍辟除不善。  右旋三遍隨意近遠為結界。

次結加持已　　布字想真容  
所印置觀音　　分明紇哩字  
此字皆須現　　並在月輪中  
便出白毫光　　還令而漸斂  
二羽合於心　　十度內相叉  
抽禪直竪押　　印頂及額上  
兩眼先從右　　二膊印心臍  
膝中至左散

[0076c27]  誦於密言曰

[0076c28]  唵阿嚕力娑嚩訶

[0076c29]  結此印以布字於身上。即自身猶若大悲觀  世音如來。三十二相八十種好紫磨金色圓  滿身光如來加被。作是想已以手契。觸頂上
布唵字。觸額上布阿字。觸眼布嚕字。右以一  一依字次第。乃至兩足皆以布之。

唵想安頭上　　其色白如月  
放於無量光　　除滅一切障  
即同佛菩薩　　摩是人頂上  
阿字安額上　　其色遍金色  
為照諸愚暗　　能發深慧明  
嚕安兩目上　　色如紺瑠璃  
能顯諸色相　　漸具如來智  
力想安兩肩　　其色如皎素  
猶心清淨故　　速達菩提路  
娑嚩安心臍　　其狀作赤色  
常能想是字　　速得轉法輪  
訶字置兩足　　其色如滿月  
行者作是想　　速得達圓寂  
如是本字想念色　　便成大悲勝法門  
亦各本尊真實相　　能滅諸罪得吉祥  
猶如金剛堅固聚　　是名大悲勝上法  
若常修行如是法　　當知是人速悉地

[0077a22]  誦三遍淨契已。自心想觀音大悲。千眼口中  出大悲妙言文字。放五色光入行者口中自  心月中右旋布置即誦本尊真言一遍。以右
手無名指捻一珠顆。過周而復始。不急不緩  亦不高聲。分明稱字而令自聞所觀本尊及  身上布字念誦記數。於一念中並須一時觀
見。不得有闕使心散亂。如觀念疲勞。隨心力  念誦一百二百三百乃至七百一千限數常  定。若有緣事亦必念誦不得減闕。若求解脫
出離生死。作三昧瑜伽觀行無有遍數。念者  即想自心如一滿月。湛然清淨內外分明。以  唵字安月心中以阿嚕力娑嚩訶。從前右旋
次第周布。輪緣諦觀。一一字義與心相應。不  得差錯。唵字者是流注義。亦是不生滅義。於  一切法中為最勝義。阿字者無生義。亦是一
切如來法中寂靜智。嚕字者一切諸法無有  行義。亦無起住義。力字者是一切如來無等  覺義。亦無取捨義。娑嚩字者一切如來無等
亦無言說義。訶字者無因寂靜義。亦無住涅  槃義。如上所說字義。皆是無所說文字義。既  知無有文字。即觀義理實無所說。周而復始
無記無數。亦不斷絕。不斷絕者即是流注義  不生不滅。由不生滅故即無有行。為無有行  是故無相違。無相違故即無起住。為無起住
即無等覺。即無取捨為無取捨即是平等。無  有言說。為平等言說故即是無因寂靜。無住  涅槃。為無因寂靜無住涅槃。即是不生不滅。
一切如來最勝法門。名三摩地念誦。

[0077b21]  次結三摩地印。二羽仰相叉。進力相背而竪。  禪智捻進力頭。置於跏趺上。行者次修阿娑  頗那伽三昧。端身正坐。身不搖動。舌拄上腭。
止出入息。令其微細。諦觀諸法。皆由自心。一  切煩惱。如焰如化。無有真實。作是觀已。唯願  諸佛。示我行處。誦此真言曰。

[0077b27]  唵三摩耶鉢娜迷  (二合)  纈哩  (二合引)

[0077b28]  正坐之時。一一明了。觀虛空中。無量諸佛。一  時彈指。警覺行者。而告之言。善哉能作是行。  汝想心中。所布噁字。瑩徹於心。誦此真言
曰。

[0077c03]  唵質多鉢囉  (二合)  底味能迦路弭

當念須見心　　圓滿如淨月  
復作是思惟　　是心從何生  
煩惱習種子　　善惡皆由心  
心為阿賴耶　　修淨以為因  
為客塵所翳　　不能成菩提

[0077c09]  即誦此真言

[0077c10]  唵菩提質多母怛婆  (二合)  娜耶弭

[0077c11]  誦此諦觀心。極令澄清淨。如處大虛空。而無  有障礙。即於心中想一蓮華。能令心月輪圓  滿益明。顯住菩提堅固。復授心真言。

[0077c14]  唵底瑟吒  (二合)  跋折囉  (二合)  鉢頭麼  (二合)

[0077c15]  想其蓮華與月輪。漸漸而引周法界。量同虛  空無有礙。即是平等真如門。汝於淨月輪。觀  五智金剛。令普周法界。唯一大金剛。應當知
自身。即為金剛界。密言曰。

[0077c19]  唵薩頗  (二合)  囉嚩日囉  (二合)  鉢娜麼  (二合)

[0077c20]  誦此真言。想蓮華中出無量光明。無量光明  出無量世界。一一世界妙寶莊嚴。皆有觀自  在王如來。與諸聖眾前後圍遶。以證自心。即
獲清淨。當知自身。還為彼佛。眾相具足。便於  定中。遍禮諸佛。願加持堅固。便說金剛心真  言曰。

[0077c26]  唵僧訶囉鉢娜麼  (二合)

[0077c27]  誦真言次即具薩婆若智。成等正覺。

[0077c28]  次作加持祕印。忍願六度外相叉。進力二度  拄如蓮。禪智並建想如幢。印心及額喉與頂。  密言曰。

[0078a02]  唵嚩日囉  (二合)  達麼纈哩  (二合)

[0078a03]  即想虛空諸如來。持虛空寶灌我頂。定慧和  合金剛嚩。進力禪智如寶形。以印額上加持  已。即成五佛冠在頂。密言曰。

[0078a06]  唵鉢娜麼  (二合)  囉怛那  (二合去聲)  阿毘詵者  (去聲)  薩  嚩  (二合)  [牟*含]  纈哩  (二合)  怛
[口*洛]  (二合)

[0078a08]  次結蓮華鬘印。准前二羽當心。合禪智屈於  本月中。忍願六度各為拳。如繫華鬘勢徐徐  垂下。密言曰。

[0078a11]  唵鉢娜麼  (二合)  囉怛娜  (二合)  麼隷  [牟*含]  (牟含切)

[0078a12]  次結一切慈甲印。

二慧固當心　　以進力側交  
進面想唵字　　力面想砧字

[0078a15]  放綠色光。光光不絕。如抽藕絲。當心定已。智  拳繫鬘額後已。便復前垂舒進力。唵砧二度  相縈繞。不絕綠光如繫甲。心背齊腰兩膝上。
胸背喉頸頂額後。一一進力三旋繞。散掌前  下如天衣。即能普護諸眾生。一切天魔不能  壞。密言曰。

[0078a21]  唵阿播耶鉢娜麼  (二合)  迦嚩制滿馱囉訖灑  (二合)  [牟*含]  吽憾  (引)

[0078a23]  次結如來歡喜印。定慧二羽當心合。進力二  度外相叉。禪智二度當心竪。微拍三聲啟諸  聖。真言曰。

[0078a26]  唵鉢娜麼  (二合)  覩使野  (二合)  護

[0078a27]  應以成所作智三麼地。想於己身前。見無量  乳海。出生大蓮華王。金剛為莖量周法界。上  有寶樓中有師子座。於滿月中現妙白蓮。觀
海中纈哩字。變為開敷蓮華。復變華為觀自  在王如來。無數菩薩前後圍遶。以成眷屬皆  集其會。

[0078b04]  次結金剛王菩薩召集諸聖印。定慧二羽金  剛拳。進度如鉤獨三屈。密言曰。

[0078b06]  唵鉢娜麼  (二合)  按  (去聲)  句捨吽惹  (平聲)

[0078b07]  誦此真言三遍已。即以進度三迴招。真身菩  薩滿虛空。應念十方一時至。

[0078b09]  次結金剛索大印。引入尊身於智體。忍願六  度外相叉。禪進二度頭相捻。誦此真言曰。

[0078b11]  唵鉢娜麼  (二合)  阿母伽播捨吽

[0078b12]  即想菩薩法身。來入畫像便為法身。

[0078b13]  次結金剛鉤鎖印。能令本尊堅固住。禪進力  智相鉤結。是名金剛能止印。密言曰。

[0078b15]  唵鉢娜麼  (二合)  塞普  (二合)  吒  [牟*含]

[0078b16]  誦此法已。聖者本身加持不散。

[0078b17]  次結金剛妙磬印。作此印已。能令諸聖皆歡  喜。禪智屈入金剛縛。進力頭屈拄如環。是名  金剛喜印。密言曰。

[0078b20]  唵鉢娜麼  (二合)  吠舍護  (引)

[0078b21]  由此真言及印。一切諸佛菩薩。及本聖者皆  悉歡喜。

[0078b23]  次結閼伽水真言及印。以二羽當心。合忍願  六度。仰直舒進力。屈捻禪智甲。密言。

[0078b25]  唵諦囇  (引)  囇母馱嚩  (二合)  訶

[0078b26]  以此供養一切如來金剛。以甘露灌一切眾  生頂。滅除無量業障。因此供養閼伽故。浴諸  聖眾無垢身。以斯福利難可量。當得灌頂法  雲地。

[0078c01]  次結一切如來百字密言及印。

[0078c02]  唵鉢娜麼  (二合)  薩怛嚩  (二合)  三摩耶麼努播羅耶  鉢娜麼  (二合)  薩怛嚩  (二合)  怛微  (二合)
努婆底瑟吒  (二合)  涅哩  (二合)  擢  (茶護切)  茗皤嚩蘇  (上聲)  覩灑諭  (二合)  茗皤嚩阿努囉計覩  (二合)  茗皤嚩蘇
(上聲)  報灑諭  (二合)  茗皤嚩薩婆悉地茗鉢囉  (二合)  也車薩婆羯  麼蘇者茗質多失利  (二合)  藥俱嚧吽訶訶訶訶  護  (引)
薄伽梵薩婆怛他誐多鉢娜麼  (二合)  莽茗  (去  聲)  悶遮鉢娜迷  (二合)  皤嚩摩訶三摩耶薩怛嚩  (二合)  惡  (引)

[0078c11]  由此摩訶衍百字密言加持故。設犯五無間  罪及謗一切諸佛方等經典。如是等罪悉令  消滅。以本尊堅住己身故。速獲金剛薩埵位。
及獲菩薩諸佛位。

[0078c15]  次結金剛嬉戲印  (內四供養)  定慧和合金剛拳。禪  智二度當心竪。一切嬉戲漸輪昇。頂上散之
契聖意。作此供養。一切如來。智慧供養。諸  佛以此。為遊嬉戲。密言曰。

[0078c19]  唵鉢娜麼  (二合)  邏細呼  (引)

[0078c20]  次結金剛華鬘印。不改前印捧引前。想捧寶  鬘用嚴首。密言曰。

[0078c22]  唵鉢娜麼  (二合)  麼隷怛囉  (二合)  吒

[0078c23]  由此印真言供養。當獲灌頂法王位。

[0078c24]  次結金剛歌詠印。前印從於臍漸上。至口方  散。演妙清音。以娛聖會。密言曰。

[0078c26]  唵鉢娜麼  (二合)  擬帝擬  (妍以切上同)

[0078c27]  由此供養金剛歌。不久當具如來辯。

[0078c28]  次結金剛舞印。觀妙妓雲普供養。定慧進力  各旋舞。左脇右脇復當心。一一進力三旋遶。  真言不絕頂上散。

[0079a02]  唵鉢娜麼  (二合)  儞哩  (二合)  帝訖哩  (二合)  吒

[0079a03]  由此妙舞供養故。當獲如來意生身。

[0079a04]  次結焚香外供養印。作此普熏佛海會。和合  金剛下散掌。想妙香雲周法界。密言曰。

[0079a06]  唵鉢娜麼  (二合)  度閉惡

[0079a07]  由以焚香供養故。即得如來無礙智。普周世  界獻妙香。獲得諸上諸佛智。

[0079a09]  次結金剛散華印。以此莊嚴諸世界。縛印上  散如華。芬馥華雲遍法界。密言曰。

[0079a11]  唵鉢娜麼  (二合)  補瑟閉  (二合)

[0079a12]  由結金剛華供養。速證如來四八相。亦願有  情得成就。同於諸佛三十二。

[0079a14]  次結金剛燈明印。忍願六度外相叉。進力屈  拄如寶形。禪智二度各雙屈。摩尼燈光照法  界。

[0079a17]  密言曰。

[0079a18]  唵鉢娜麼  (二合)  儞閉儞  (平聲)

[0079a19]  作此法者以如來智燈而為供養。能令有情  速成如來智慧。以斯供養獲得五眼清淨。

[0079a21]  次結金剛塗香印。以用供養諸佛會。散金剛  縛如塗香。香氣周流十方界。普熏聖眾及聲  聞。密言曰。

[0079a24]  唵鉢娜麼  (二合)  喭提  噱

[0079a25]  作此法著。以諸如來。智尸羅之香。而為供養。  能令有情。速獲清淨。由斯福故具五分法身。  次結根本印。次應諦想自身如同本尊。眷屬
圍遶住於大圓鏡智。即以定慧二羽金剛縛。  忍願二度建如幢。即誦觀音根本明。身處月  輪同薩埵。密言曰。

[0079b02]  唵路計濕嚩  (二合)  囉邏惹紇哩  (二合)

[0079b03]  次應歌詠種種讚歎。若讚歎時於晨朝洗灑  塗手輪結妙音清雅而歌讚之。每日四時所  謂晨朝午時黃昏夜半。念誦數珠各依本部。
次獻閼伽水。以降三世印左旋解界印。即結  金剛解脫印。奉送諸聖。

[0079b08]  次結發遣印。以根本印。從臍至面。然以散之。  合掌於頂上。想觀自在王如來還本宮。誦密  言曰。

[0079b11]  唵跋日囉  (二合)  鉢娜麼  (二合)  穆

[0079b12]  發遣本尊訖隨意發願。復以甲印護身。以馬  頭明王界印。左旋解界。任意經行。嚴持香華。  讀誦大乘。四威儀中。常念本尊。無有間斷。若
有眾生。修此教者。現世之中。證歡喜地。過此  十六生。成等正覺。

金剛頂經瑜伽觀自在王如來修行法

* * *

【經文資訊】大正藏第 19 冊 No. 0932 金剛頂經瑜伽觀自在王如來修行法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
