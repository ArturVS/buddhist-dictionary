北斗七星護摩祕要儀軌
大興善寺翻經院灌頂阿闍梨述

[0424b10]  我今為末世薄福眾生故。說是北極七星供  養護摩次第儀則。於靜室中作一水壇。或  方或圓各足一肘。以茅香甘松熏陸龍腦
白檀五味和合泥塗之。其壇場內安著圓爐。  飲食果子分別置之。燒食謂飯食果餅  酥蜜等。但五穀并乳木。隨人命星相撿  用之。

[0424b17]  先啟詞曰　至心奉啟北極七明娜羅貪  狼巨門祿存文曲廉貞武曲破軍尊星。為  陀主某甲。災厄解脫壽命延長得見百秋。
今作曼荼羅。唯願垂哀降臨此處。納受護  摩。擁護施主某甲。災難解脫壽命增長所願  從心  (三遍)  。

[0424b23]  次結其印。虛心合掌。以二大指。捻二無名  指甲。二中指二小指如蓮葉。二頭指小開  屈來去。

[0424b26]  次誦一字頂輪王真言。并召北斗七星真言。

[0424b27]  頂輪真言曰。

[0424b28]  
na  mo  sa  ma  nta  da  ra  da  ra  pa  ca  
曩　慕　三　曼　多　那　羅　那羅　跛　左  
ra  hūṃ  
囉　吽

[0424c03]  召北斗真言曰。

[0424c04]  
na  maḥ  sa  ma  nta  da  ra  na  e  hye  hi  pa  
曩　莫　三　曼　多　那　羅　曩　翳　醯　呬　頗  
i  ha  i  da  i  ka  i  ra  i  mro  
伊　賀　伊　那　伊　迦　伊　囉　伊　謨囉(二合)  
ta  ra  gha  ra  haṃ  svā  hā  
哆　囉　伽　囉　唅　娑嚩　訶

[0424c10]  以手取木及穀并酥蜜油等。擲之於爐內  火燒之。自專視其本命之星。若動搖變色。  光照通爍光貌黃白者。即應願如來依
前法七日夜而為之。必應如事不即其星藏  沒不見  (決云不求也)  謂北斗七星者日月五星之精  也。曩括七曜照臨八方上曜於天神下直于
人間。以司善惡而分禍福。群星所朝宗萬靈  所俯仰。若有人能禮拜供養長壽福貴。不信  敬者運命不久。是以祿命書云。世有司命神
每至庚申日。上向天帝陳說眾人之罪惡。  重罪者則徹算。輕罪者則去紀。算書紀告  即主命已者。是故如來為末世薄福短命夭  死眾生故。說是一字頂輪王召北斗七星供
養護摩之儀則。為供養者。令其屬命星數削  死籍還付生籍。若諸國王於自宮中作曼茶  羅。如法護摩禮拜供養。北斗歡喜為擁護故。
久居勝位恒受安穩。后妃夫人後宮綵女。王  子群臣三公百官。上下和穆不行非法。人民  熾盛稼穡豐饒國土安寧。無有災難不現怪
異。疫病死亡不起。境內怨敵群賊自然退  散。故以是法甚為祕要。

北斗七星祕要儀軌

* * *

【經文資訊】大正藏第 21 冊 No. 1306 北斗七星護摩祕要儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
