十二品生死經


宋于闐國三藏求那跋陀羅譯

[0575a25]  聞如是：

[0575a25]  一時佛遊舍衛祇樹給  孤  獨精舍，爾  時佛告諸比丘：「我為汝說經。」比丘應：「唯然世  尊！願受教勅。」

[0575a28]  佛言：「人死有十二品，何等十二？一曰無餘死  者，謂羅漢無所著也。二曰度於死者，謂阿那  含不復還也。三曰有餘死者，謂斯陀含往而
還也。四曰學度死者，謂須陀洹見道迹也。五  曰無欺死者，謂八等人也。六曰歡喜死者，謂  行一心也。七曰數數死者，謂惡戒人也。八曰
悔死者，謂凡夫也。九曰橫死者，謂孤獨苦也。  十曰縛著死者，謂畜生也。十一曰燒爛死  者，謂地獄也。十二曰飢渴死者，謂餓鬼也。

[0575b07]  「比  丘當曉知是，當作是學勿為放逸，勿起婬色，  遠離諸橫，以清淨心，所未得證常令成就。所  以者何？數數死為甚苦，悔死亦苦，橫死甚
劇，縛著死亦劇，燒爛死甚痛，飢渴死亦痛。  如是比丘！當作是學，習在閑居，若處樹下，學  禪一心無得輕戲，無得後悔。是為佛教，是佛  法則。」

[0575b14]  佛說如是，比丘歡喜稽首而退。

十二品生死經

* * *

【經文資訊】大正藏第 17 冊 No. 0753 十二品生死經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，陳伯勳大德提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
