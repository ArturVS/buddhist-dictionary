堅牢地天儀軌
中天竺國大那蘭陀寺善無畏奉　詔譯  (亦名輸娑迦羅三藏)

[0354b23]  爾時堅牢地天及大功德天。俱共從座而起  白佛言世尊。若有比丘比丘尼優婆塞優婆  夷童男童女等常攝五根繫念至心。我地天
及功德天。禮拜恭敬供養及念誦我真言者。  我恒常出地味資潤彼人。令其身中增益壽  命。是地精氣充溢。行者身中得色力。得念
得喜得精進。得大智慧得辯財。得三明六  通。人天愛敬得無比無盡大福德。譬如輪王  聖主福德。得在在處處行者所住之處。譬如
忉利天園觀。此生彼生及千生萬生無極。得  巨多廣大福。得日日千萬眷屬掬養。亦無  量無數有情艱難之類。活備資生庫倉充溢
七珍無限。象寶馬寶及輪寶隨心女寶。即不  呼自來限死生。如是法行比丘。或以種種金  銀寶珠種種資生種種穀米具足供給。如是
繫念從初夜至中後夜。坐臥行立念法心無  彼外緣。行者為營寺舍或造一屋或一樹林  或復衣食坐臥床鋪。於病患湯藥種種資生
常供給之。彼得如是無乏少。已身得安穩無  有憂愁。心常歡喜得好福田成就法器。如是  施已。當來之世得大果報。深心樂法不生惡
道不造惡法。我如是護彼人即得修慈悲心。  如是種種勝妙善根增長不減。佛言善哉善  哉。此是汝等精進之心。於大乘中速能增長  福之力。

[0354c19]  爾時地神堅牢及功德天。相與白佛言。為欲  利益安樂故說心真言。爾時佛告地神功德  言。汝等善哉為利益一切眾生欲說神呪。隨
汝恣意說。即說呪曰。

[0354c23]  曩莫三曼多母馱南  (一)  唵  (二)  鉢羅  (二合)  婆  (三)  囉怛  儞  (四)  設哩三曼多  (五)
阿馱阿馱  (六)  阿豆阿豆  (七)  比  里底毘比里底毘曳  (八)  莎訶

[0354c26]  若有人誦持此呪滿足十萬遍。為最初法誦  呪供養地天者。富貴無極七珍無限。速成一  切悉地。

[0354c29]  又次說根本身印。

[0355a01]  合掌以二頭指及二小指叉在掌中。二中二  無名直立頭相拄。以二大指並立。押二頭指  側大指來去。成辦諸事業。

[0355a04]  復次說諸成就護摩之法。以稻穀華護摩。得  五穀豐登成就。

[0355a06]  又法以闍底華護摩。蠶養千斤成就。

[0355a07]  又法以粳米護摩。得無盡福德及殖生生福  田。

[0355a09]  又法一神居住之處。眾人來集其所護摩。得  巨多富。

[0355a11]  又法以大麥小麥護摩。富貴。

[0355a12]  又法以兢婁草護摩。得無數六畜財。

[0355a13]  又法大藥叉住古墓前。以闍底華護摩。得大  富。

[0355a15]  又法以含華護摩。得人愛。

[0355a16]  又法福神所住欲呼得者。以青馬尾各絕截  一寸二十一支。每時護摩念。福神必來付我  身。

[0355a19]  又法青馬屎。以前地天明加持二十一遍。即  壇上及倍人乞大竈額上塗。即得如意富。

[0355a21]  又法以青馬額髮毛。福神祭二十一支。福神  必悅授福。

[0355a23]  又法有福人家竈額上土取。臘月八日持來  我所安置。必得富。取土時用前天呪二十一  遍。須達多優婆塞。壇畢理優婆塞福寶光明
優婆夷。行此法。

[0355a27]  又法土氣強盛為。四眾致刑罰。又以前明加  持得除差。

[0355a29]  又法長者家碓下土取護摩。必得富。

[0355b01]  又法長者墓口裏土取護摩。又得富。

[0355b02]  可畫堅牢地神像法。

[0355b03]  男天肉色。左手持鉢盛華。右手掌向外。女天  白肉色。右手抱當心。左亦抱當股。

地天儀軌一卷

* * *

【經文資訊】大正藏第 21 冊 No. 1286 堅牢地天儀軌  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
