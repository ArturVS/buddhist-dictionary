大聖歡喜雙身大自在天毘那夜  迦王歸依念誦供養法
三藏沙門善無畏譯

[0303b28]  大聖自在天。是摩醯首羅大自在天王。烏摩  女為婦。所生有三千子。其左千五百。毘那夜  迦王為第一。行諸惡事。領十萬七千諸毘那
夜迦類。右千五百扇那夜迦持善天為第一。  修一切善利。領十七萬八千諸福伎善持眾。  此扇那夜迦王。則觀音之化身也。為調和彼
毘那夜迦王惡行同生一類成兄弟夫婦。示  現相抱同體之形。其本因緣具在大明呪賊  經。今為諸行者。略說壇法念誦供養等次第。
若不知此法之者。於餘尊法難得成就。復多  障礙。故先可修此道。若有善士善女等。欲供  養此天求福利者。取香木樹造其形像。夫婦
令相抱立之。身長五寸象頭人身。身著天衣  及腰裳夫鼻  [月*戾]  下。婦鼻  [月*戾]  上。四葉為座。造像  已了。不得換價。在室房中勿置佛堂。大身
呪曰。

[0303c15]  南無毘那臾迦舍  (一)  訶室胝謨伽沙  (二)  怛姪他  (三)  唵陀曳訶陀曳訶  (四)  毘那臾訶  (五)  毘那臾訶
(六)  陀羅臾訶  (七)  破哩陀羅臾訶  (八)  商伽羯室胝  (九)  商伽羯室多  (十)  扇胝伽羅  (十一)  娑婆訶  (十二)

[0303c19]  此大身呪用息災愛敬之法。

[0303c20]  心中呪曰。

[0304a01]  唵枳里虐

[0304a02]  是呪用增益福聚之法。

[0304a03]  心中心呪曰。

[0304a04]  唵虐虐  [合*牛]  泮吒

[0304a05]  是呪用降怨調伏之法。

[0304a06]  身呪印　二手小指無名指內相叉。二中指  二頭指相重交竪。二大指竝直竪。是名根本  印。以此印印心額喉頂。成護身法。

[0304a09]  心中呪印　右小指無名指把。中指頭指相  重橫竪。大母指同直竪　即前身印之片印  耳。以此印護淨供具竝沐浴油。

[0304a12]  心中心呪印　二手作金剛縛。相雙當額。誦  呪擲之惡人怨賊等。必凌伏也。

[0304a14]  第一壇法　作二肘圓壇。以瞿摩夷和黃土  埿塗作之。而備二供。所謂遏伽水塗香時  花燒香  (安悉薰陸)
蘿葡團丸。清淨蘇密。時節菓子。  乳糜餚饍。供具各儲二供。置壇左右。別銅  鋺貯清胡麻油一升。誦大身呪護淨一百八  遍。然後煖油。並沐浴尊像。

[0304a20]  呪水呪曰。

[0304a21]  唵阿那婆折哩婆隷那訶  (誦七遍令沐浴)

[0304a22]  第二念誦供養法　佛母心印　二手內縛當  頞。二大指竝各著頭指。呪曰。

[0304a24]  唵時那爾伽娑婆訶  (三遍)

[0304a25]  次蓮華母心印　如前佛母。但出右頭指來  去。呪曰。

[0304a27]  唵阿嚕里伽娑婆訶  (三遍)

[0304a28]  次金剛母心印　印與前同。以左頭指來去。  呪曰。

[0304b01]  唵跋折羅地利迦娑婆訶  (三遍)

[0304b02]  次被甲印　左手作拳按腰。右手同拳印五  處。額左右肩心喉也。呪曰。

[0304b04]  唵僕入縛羅吽

[0304b05]  次護淨香水印　用跋折羅印呪。

[0304b06]  唵枳里枳里跋折羅吽泮吒  (七遍)

[0304b07]  次以片根本印護淨壇中供具  (誦大身呪三遍)  。

[0304b08]  次對尊像稽首懺悔。隨喜勸請。

[0304b09]  次發念觀。此聖尊自在天。即摩訶毘廬遮那  如來。為饒益無福眾生。權化示現此像。發此  念觀歸依供養之者。必得無量福聚。

[0304b12]  次結地界　以根本印觸地。誦心中呪  (三遍迎之)  。

[0304b13]  次結界四方界以前印呪任意。周匝四堺即  成。

[0304b15]  次以淨土變印呪護淨土。七處  (七處在末可見之)  。

[0304b16]  次送車輅印　二手內又。即作開掌。二頭指  直申頭相柱。以二大指撥二中指頭。呪曰。

[0304b18]  唵覩嚕覩嚕吽  (三遍)

[0304b19]  次召請印　如前根本契。但以大指來去。呪  曰。

[0304b21]  唵波伽羅主那泥波多耶  (七遍)

[0304b22]  次作四葉坐　二手合掌。二頭指竝。二無名  指二小指相附。左右中指無名指。各相著竪  開。即成四葉坐。呪誦心中呪。即想聖者來坐  此座。

[0304b26]  次結空界　印呪如前以契轉上。三匝即成。

[0304b27]  次結火炎印　以左手密掩右手背。相重直  竪二大指。相去二寸許。即成呪曰。

[0304b29]  唵阿三莽枳尼  [合*牛]  (三遍)

[0304c01]  次寂心澄念作供養法　金剛合掌誦呪。

[0304c02]  唵惡娑婆訶  (十八遍)

[0304c03]  次以尊像入著煖油鋺中。自遏伽水始。一一  依次第作手印。取擎頂禮供養之。其手印二  手作拳相雙。其上置供器。以慎誠心作意奉  供
遏迦呪曰。

[0304c07]  唵  [合*牛]  拏里孃耶夜娑婆訶

[0304c08]  塗花燒香種種供具等印。皆一同也。呪曰。

[0304c09]  唵吽納里孃耶夜娑婆訶  (各誦三遍)

[0304c10]  但獻酒印呪獻遏伽水。

[0304c11]  次作摩尼供印　兩手金剛合掌。二頭指如  寶形。竪二大指即成。呪曰。

[0304c13]  南謨阿莫伽部若摩尼鉢頭摩婆悉利怛他伽  多毘盧吉帝三曼多波羅沙羅  [合*牛]  (三遍)

[0304c15]  即成遍滿法界廣大供具。

[0304c16]  次唱四智讚　金剛合掌。當額並左右。周轉  印。

[0304c18]  次唱聖者讚嘆呪三遍。印同前。

[0304c18]  唵伽多波  胝扇提娑婆悉胝摩訶伽多波胝娑婆訶

[0304c19]  次  作根本印。誦大身呪七遍。印身五處。禮大  毘廬遮那如來  (七遍)  。

[0304c22]  次禮伽多鉢胝帝婆羅若  (七遍)  。

[0304c23]  次念誦。以匙酌油。灌其像身。一日之中七百  遍灌之。平旦四百遍。日中三百遍。正灌油之  時。至心慎肅勿生他念。每一百八遍終。讚嘆
供養。數數發願陳所念之事。若三日乃至七  日。一切善願隨意成就一切。惡事悉皆消滅。  是自在天處他化自在天。降遊下界。風輪之
纏淪其身故。用酒藥蘿蔔及油等之物。常持  齋故暮時不受供養矣。其所獻之食呪師自  食。色力福壽共得增益。

[0305a03]  第三結鼻頓合法　若三日乃至七日。作法  供養聖尊。於念願事無感應者。更燒香發願  啟白所念之由。取白線誦大身呪一百八遍。
呪其縒線結一百八節。截於二分結二天鼻  端。其印用商佉印。二手金剛合掌。左右頭  指與大指各共相捻即成。結鼻之後。三日夜  間。不得行他處及與他人共語。

[0305a10]  第四調和法　其象頭人身瘻。有六辟牙折。  絲鼻上。左手把刀。次手把菓盤。下手把輪。右  上手把棒。次手把索。下手把牙。若有忿怒之
時。此像之前作小圓壇。設餚饍飲供酒藥蘿  蔔歡喜團等迎請。二手合掌屈二頭指。捻大  母指頭。呪曰。

[0305a16]  [合*牛]  [合*牛]  遮都盧破羅末陀儞曳娑婆訶  (七遍)

[0305a17]  每遍頭指來去。即以至誠心禮拜懺悔。以一  一供具奉獻讚嘆。誦大自在天呪滿一千八  遍。其印相。二小指二無名指叉掌內。竪二中
指頭相著。二頭指各附中指背第一節。呪曰。

[0305a21]  唵毘多羅薩儞破賴摩羅他尼只多尼只多尼  毘多尼毘多尼娑婆訶

[0305a23]  供養已了陳所念事。取出壇中供具初夜之  分。外作水壇。以其供等和清水散水壇。及擲  灑諸方。呪曰。

[0305a26]  阿藹捨伽舍鉢車

[0305a27]  第五成  辦  一切事業法　若求曷闍等愛念  者。燒却布羅香。三日夜。設壇供等誦婆伽羅  拏呪。日日三時時別千遍。印法。左右小指無
名指。相叉入掌內。二中指直竪頭相合開莫  著。二頭二大指押無名指。印七處。謂二膊咽  下眉間髮際頂頭後。呪曰。

[0305b04]  唵毘那臾伽扇那夜提婆伽羅拏耶娑婆訶

[0305b05]  若欲降伏惡人者。自脚足下書其名字。一日  夜不飲食。作禁縛印。誦阿毘遮呪。時別一千  遍。印相二手合掌伏之。二中指直申頭相合。
以二名指屈。二中指二小指申頭相合。以二  大指按二中指上。以二頭指各屈大指上。大  指上其大指頭指頭各動。用唵伽那波胝阿  毘姤盧舍娑婆訶。

[0305b12]  若欲停口舌者。取井花水。誦大身呪一百遍。  呪水散擲彼方。口舌必止。凡諸念求事。皆以  身呪心中等三呪隨意修念焉。世間事業無  不成
辦  是為世法要道也。人倫祕術無功頓  法豈過於此哉。我今搜求祕教奧藏傳於末  後。願也有心之哲。宜試慎勿妄傳矣。

大聖歡喜自在天法

[0305b19]  享和二壬戌年夏五月得洛陽智積院慈順  僧正挍本對挍小池坊寶庫之本上木

[0305b21]  豐山寓居沙門快道誌

* * *

【經文資訊】大正藏第 21 冊 No. 1270 大聖歡喜雙身大自在天毘那夜迦王歸依念誦供養法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
