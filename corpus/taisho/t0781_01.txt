佛說佛十力經


西天譯經三藏朝奉大夫  試光祿卿傳法大師賜紫  沙門臣施護等奉　詔譯

[0718c13]  如是我聞：

[0718c13]  一時佛在舍衛國祇樹給孤獨園，  與苾芻眾俱。

[0718c15]  是時佛告諸苾芻言：「汝等當知，如來、應供、正  等正覺有十種力，具是力者，即能了知廣大  勝處，於大眾中作師子吼，轉妙梵輪。何等為
十？所謂如來於一切處如實了知，一切非處  亦如實知。由實知故，是為如來第一處非處  智力。如來、應供、正等正覺具是力者，即能
了知廣大勝處，於大眾中作師子吼，轉妙梵  輪。

[0718c23]  「復次，如來於過去、未來、現在一切有情諸所  作業，若事若處、若因若報，皆如實知。由實知  故，是為如來第二業智力。如來、應供、正等正
覺具是力者，即能了知廣大勝處，於大眾中  作師子吼，轉妙梵輪。

[0718c28]  「復次，如來於諸禪定解脫三摩地、三摩鉢底，  若染若淨、諸定分位，皆如實知。由實知故，  是為如來第三定智力。如來、應供、正等正覺
具是力者，即能了知廣大勝處，於大眾中作  師子吼，轉妙梵輪。

[0719a04]  「復次，如來於諸有情，若自若他種種根性皆  如實知。由實知故，是為如來第四根智力。如  來、應供、正等正覺具是力者，即能了知廣大
勝處，於大眾中作師子吼，轉妙梵輪。

[0719a08]  「復次，如來於諸有情種種信解，皆如實知。由  實知故，是為如來第五信解智力。如來、應供、  正等正覺具是力者，即能了知廣大勝處，於
大眾中作師子吼，轉妙梵輪。

[0719a12]  「復次，如來於種種界無數界性，皆如實知。由  實知故，是為如來第六界性智力。如來、應供、  正等正覺具是力者，即能了知廣大勝處，於
大眾中作師子吼，轉妙梵輪。

[0719a16]  「復次，如來於一切至處道，皆如實知。由實知  故，是為如來第七至處道智力。如來、應供、正等  正覺具是力者，即能了知廣大勝處，於大眾
中作師子吼，轉妙梵輪。

[0719a20]  「復次，如來於無數種宿住隨念，所謂一生二  生，三四五生，或十二十，乃至百生千生，無數  百千生中，百千成劫壞劫，成壞等事，我在
彼有情中隨所生處，如是名字、如是種姓、如  是族氏、如是飲食苦樂、如是壽量長短分限，  壽命盡已於某處生，此滅彼生、彼滅此生，
此等事相緣法方處，無數種類，宿住隨念  皆如實知。由實知故，是為如來第八宿住隨  念智力。如來、應供、正等正覺具是力者，即
能了知廣大勝處，於大眾中作師子吼，轉妙  梵輪。

[0719b02]  「復次，如來清淨天眼，過於人眼，觀見世間一  切有情生時滅時，若好若醜、若貴若賤，若生  善趣、若生惡趣，隨所作業如實知見。若諸
有情身語意業作不善行，毀謗賢聖、起諸  邪見，邪見業法合集為因，以彼因緣身壞命  終，墮在惡趣地獄中生。若諸有情身語意
業作諸善行，不謗賢聖、起於正見，正見業  法合集為因，以彼因緣身壞命終，在於善趣  天界中生。如是等事，皆如實知。由實知故，是
為如來第九天眼智力。如來、應供、正等正覺  具是力者，即能了知廣大勝處，於大眾中作  師子吼，轉妙梵輪。

[0719b14]  「復次，如來所有諸漏已盡，非漏隨增，心善解  脫、慧善解脫，見如是法智證自果，我生已  盡，梵行已立，所作已辦，不受後有，皆如實知。
由實知故，是為如來第十漏盡智力。如來、應  供、正等正覺具是力者，即能了知廣大勝處，  於大眾中作師子吼，轉妙梵輪。」

[0719b20]  佛說此經已，諸苾芻眾聞佛所說，皆大歡喜，  信受奉行。

佛說佛十力經

* * *

【經文資訊】大正藏第 17 冊 No. 0781 佛說佛十力經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，波羅提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
