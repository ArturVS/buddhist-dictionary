一切經音義卷第四十
翻經沙門慧琳撰

  * [0567a08]  觀世音菩薩祕密藏神呪除破一切惡業陀  羅尼經 

[0567a10]  觀世音如意輪陀羅尼經一卷

[0567a11]  觀自在菩薩如意心陀羅尼呪經

[0567a12]  觀自在菩薩心陀羅尼念誦儀軌經

[0567a13]  觀自在如意輪念誦儀軌經

[0567a14]  觀自在菩薩隨心呪經  (一名多利心不空三藏譯)

[0567a15]  十一面觀世音經　玄應

[0567a16]  十一面神呪心經

[0567a17]  十一面觀自在菩薩心密語儀軌經三卷

[0567a18]  請觀音消毒害經

[0567a19]  千眼千臂觀世音神祕呪印經三卷

[0567a20]  千手千眼觀世音菩薩姥陀羅尼身經

[0567a21]  千手千眼觀世音菩薩廣大圓滿無礙大悲  心陀羅尼經　玄應音

[0567a23]  金剛頂瑜伽祕密三摩地念誦法  (諸尊觀想一一差別)

[0567a24]  觀自在多羅菩薩念誦法  (一名樞要法)

[0567a25]  阿唎多羅陀羅尼阿嚕力經

[0567a26]  觀自在求聞持不忘法聖迦抳金剛童子求  成就經

[0567a28]  金剛童子念誦儀軌經

[0567b01]  聖威德金剛童子陀羅尼經

[0567b02]  文殊師利閻曼德迦大明王成就經

[0567b03]  曼殊室利菩薩閻曼德迦忿怒真言儀軌經

[0567b04]  大威怒烏蒭澁摩成就儀軌經

[0567b05]  大威力烏蒭澁摩經三卷  (闕)

[0567b06]  大力金剛成就經

[0567b07]  大力金剛求成就經

[0567b08]  大力金剛成就諸願經

[0567b09]  金剛手光明灌頂經中無動尊念誦法

[0567b10]  底哩三昧耶經不動使者念誦經

[0567b11]  聖不動尊使者成就經

[0567b12]  佛說毘沙天王成就經

[0567b13]  毘沙門天王經

[0567b14]  甘露軍荼利供養念誦成就儀軌經

[0567b15]  慈氏菩薩陀羅尼求上生經

[0567b16]  大方廣曼殊室利觀自在菩薩授記品

[0567b17]  觀世音菩薩授記經

[0567b18]  觀自在菩薩說普賢陀羅尼經

[0567b19]  師子莊嚴王菩薩請問經

[0567b20]  八大菩薩曼荼羅經

[0567b21]  一切如來白毫水生觀自在菩薩真言經  (亦名  電光熾盛可畏形羅剎斯經)

[0567b23]  摩利支天女經

[0567b24]  大吉祥天女十二契一百八名無垢大乘經

[0567b25]  摩利支天經

[0567b26]  大吉祥天女十二名號經

[0567b27]  救面燃餓鬼陀羅尼神呪經

[0567b28]  焰口餓鬼經

[0567c01]  阿吒婆拘鬼神大將上佛陀羅尼經

[0567c02]  稱讚如來功德神呪經

[0567c03]  十二佛名神呪除障滅罪經

[0567c04]  挍量數珠功德經

[0567c05]  數珠功德經

[0567c06]  挍量數珠功德經

[0567c07]  右五十二經五十五卷  (同此卷音)  。

觀世音菩薩祕密藏神呪除破一切惡業陀羅  尼經

慧琳音

[0567c10]  仆面  (上朋北反說文云仆頓也從人卜聲)  。

[0567c11]  痰癊  (上音談文字集略云胷中液也下於禁反)  。

[0567c12]  [病-丙+(瓜-、)]  痒  (上果和反蒼頡篇云  [病-丙+瓜]
瘡也禿也古今正字從疒瓜聲經文作瘑俗字也下羊蔣反尒雅云痒病也考聲瘡也  痛之微也說文作蛘瘍也從由羊聲也)  。

[0567c14]  [(知*千)/黽]  鼄  (上音知下音誅考聲  [(知*千)/黽]  鼄罔蠱名也說文  [(知*千)/黽]  鼄蝥也從黽
[智*千]  省聲鼄從黽朱聲亦作  [口*知]  [火*朱]  經作知蟵非也  [智*千]  音  智)  。

如意輪陀羅尼經

慧琳撰

[0567c17]  雞喇斯  (中闌葛反)  。

[0567c18]  躃地  (上陴亦反韻略躃倒也說文作  [辟/止]  云人不能行也從止辟聲也)  。

[0567c19]  拯濟  (上取  [卄/丞]  字上聲杜注左傳云拯助也方言云拯拔出溺為拯說文云正作抍云上舉也從手  [廾-┬+下]  聲經文作
[卄/丞]  音  軄仍反非也今不取)  。

[0567c21]  嬪妃  (上牝民反下芳  [徽-糸+夕]  反毛詩傳云嬪婦也鄭注禮記云婦人有法度之稱也妃御女也亦世婦也古今正字並從  女賔已皆聲也)
。

[0567c23]  [打-丁+(姊-女)]  字  (上潘鉢反梵語真言字也或作  [仁-二+發]  也)  。

[0567c24]  笄漱  (搜宥反說文云漱盪口也從水欶聲)  。

[0567c25]  瀸灑  (上音節下砂假反)  。

[0568a01]  關  [門@龠]  (羊灼反鄭注禮記云鑰鍵也說文從門龠聲經作鑰俗字龠音同上)  。

[0568a02]  各訃  (孚付反鄭注禮記云訃至也就也古今正字從言卜聲亦作  [跳-兆+卜]  赴)  。

[0568a03]  相柱  (誅縷反)  。

[0568a04]  攢捻  (上徂丸反古今正字云攢叢也言叢聚五指而捻珠也從木贊聲經從手作攢音讚非也下寧牒反也)  。

[0568a05]  攪令  (上交巧也)  。

[0568a06]  蝕時  (上承軄反)  。

[0568a07]  [角*厥]  地  (上權月反)  。

[0568a08]  填築  (上音田俗用字正作窴下音竹)  。

[0568a09]  平  [田*支]  (田鍊反)  。

[0568a10]  鄔波  (上烏古反經作隖俗字)  。

[0568a11]  素靺  (武發反)  。

[0568a12]  擣簁  (上刀老反經作  [打-丁+鳥]  俗字也下師滓反)  。

[0568a13]  瞼上  (上居儼反文字集略云瞼目外皮也從目)  。

[0568a14]  瑕瞖  (上夏牙反下繄計反)  。

[0568a15]  棖害  (上宅更反下良仗反)  。

[0568a16]  白暈  (云郡反史記云日月旁氣也  古  今正字從日軍聲也)  。

[0568a17]  眵淚  (上齒之反考聲云目中眵也說文云眵瞢  [(土*白*土)/几]  也從目多聲)  。

[0568a18]  赤膜  (  [茫-亡+(└@人)]  博反經從目作瞙非經義也)  。

[0568a19]  搵藥  (上溫困反說文沒也從手  [咼-(炯-火)+皿]  聲經從木作榲非也)  。

[0568a20]  輕泄  (仙列反廣雅云泄漏也案勿輕泄人者合作媟字媟嫚也言勿所以獲悉而輕嫚於人)  。

[0568a21]  効驗  (上  [又/又]  教反考聲功績也經文作效效教也非經義也)  。

觀自在菩薩如意心陀羅尼呪經

[0568a23]  癕癭  (上擁恭反下纓頸反說文頸瘤也從疒嬰聲瘤音留)  。

[0568a24]  疽癬  (上七余反說文云疽久  [病-丙+(雍-〦)]  也從疒且聲下仙淺反)  。

[0568b01]  煩疼  (徒冬反)  。

[0568b02]  腹脹  (張亮反)  。

觀自在菩薩心陀羅尼念誦儀軌經  (大日)

[0568b04]  五股杵  (中音古)  。

[0568b05]  跳蹢  (上音條蒼頡篇云跳踊也說文躍也從兄兆聲也下池戟反顧野王蹢舉足也說文從足啇聲亦作躑經從手  作擲俗用字非也)  。

[0568b07]  噉嚼  (上談覽反下牆藥反也)  。

觀自在如意輪菩薩念誦儀軌經  (不空譯)

[0568b09]  繳右  (上澆了反考聲云繳纏也韻詮從巾作憿義同)  。

[0568b10]  車輅  (音路)  。

[0568b11]  蟠於  (伴般反鄭注禮記云蟠委也顧野王云  [圬-土+糸]  迴轉也廣雅曲也古今正字從虫番聲也)  。

觀自在菩薩隨心呪經  (一名多利心不空三藏譯)

[0568b13]  三稜草  (中勒登反)  。

[0568b14]  搵蘇  (上溫困反)  。

[0568b15]  一捇  (丑革反考聲云林開也亦作  [坑-几+(朔-月)]  經作坼俗字也)  。

[0568b16]  持棓  (龐講反俗作棒經從手作捧非也)  。

[0568b17]  豌豆  (上捥丸反廣雅云留豆也古今正字從豆宛聲)  。

[0568b18]  骨撾子  (中陟瓜反)  。

[0568b19]  金鋌  (庭郢反說文云銅  [金*截]  朴也從金廷聲)  。

[0568b20]  角勝  (上江岳反考聲角競也試也經從手作捔非也下  [外-〡+十]  證反)  。

十一面觀世音經

玄應撰

[0568b22]  換衣  (胡灌反說文換易也謂更易也經文作逭尒雅逭逃也亦行也逭非字體)  。

[0568b23]  [竺-二+屯]  蘇  (徒損反冝作搵烏悶反字林搵沒也  [竺-二+屯]  猶俗語耳經文亦作塗也)  。

[0568b24]  八顆  (口火反顆數也亦單作果經文作堁於臥反塵也一曰地名堁非此義也)  。

十一面神呪心經

慧琳撰

[0568c02]  皰瘡  (上蒲教反說文云面生氣也經從疒作疱俗字也)  。

[0568c03]  瘍癬  (上音養說文頭瘡也從疒易聲下仙淺反說文云癬乾瘍也從疒鮮聲也)  。

[0568c04]  憨風  (上呼藍反考聲云癡也古今正字從心敢聲經本作  [病-丙+敢]  非也)  。

[0568c05]  軍持  (澡瓶也)  。

[0568c06]  芸  [薹-吉+(其-(六-(〦-一)))]  (上音云下代來反)  。

十一面觀自在菩薩心密語儀軌經  (上卷)

慧琳撰

[0568c09]  瞻蔔  (上諸廉反下蒲北反梵語花也彼國有此國無)  。

[0568c10]  沮壞  (上慈與反下壞恠反)  。

[0568c11]  能溺  (寧的反考聲沈也說文正作沐云沒水也從水從人也)  。

[0568c12]  厭禱  (上烏琰反下刀老反求福)  。

[0568c13]  瘰癧  (上力捶反下零的反文字集略云瘰肉不平也歷筋結及考聲云皮肉結也古今正字竝從疒累歷皆聲也)  。

[0568c14]  賏珞  (上益盈反下音洛考聲云婦人頸飾也說文從二貝經文作瓔絡俗通用)  。

[0568c15]  緋縷  (上匪微反字書云絣絳色也下力矩反顧野王云縷綫也說文並從糸篇婁皆聲)  。

[0568c16]  右搓  (倉何反古今正字云搓手捫摸也從手差聲經作縒誤也)  。

十一面觀自在菩薩心密言經卷中

[0568c18]  翹大指  (上祇遙反廣雅云翹舉也古今正字從羽堯聲也)  。

[0568c19]  拭脣  (上舒翼反下順倫反說文脣耑也從月辰聲)  。

[0568c20]  心  [〦/(刀*ㄚ*(留-刀-田))/肉]  (情奚反)  。

[0568c21]  少彎  (綰還反考聲云水曲也古今正字從水彎聲經本作彎引弓也非經意也)  。

[0568c22]  鷹翄  (尸豉反說文翼也從羽支聲或作  [羽*氏]  義同)  。

[0568c23]  嚼齒  (上牆藥反俗字也正作  [嚼-寸+ㄆ]  [嚼-寸+ㄆ]  齒也)  。

十一面觀自在菩薩心密言儀軌建立道場經  下卷

[0569a02]  毘紐  (梵言依言女九反)  。

[0569a03]  車輅  (音路)  。

[0569a04]  煥爛  (闌且反光明皃亦盛也)  。

[0569a05]  舐掠  (上時止反下音略經從虫作蚔非也)  。

[0569a06]  數應  (上所角反下憶陵反)  。

[0569a07]  踴躍  (上容隴反下羊略反杜注左傳云踊跳躍也古今正字竝從足甬皆聲經文作踊通用也)  。

請觀音經

玄應

[0569a09]  舌噤  (渠飲反謂不能言也)  。

[0569a10]  哆姪  (都餓反經文作跢)  。

[0569a11]  蟾婆  (之塩反)  。

[0569a12]  [番*去]  荼  (補盤反)  。

[0569a13]  攝鼙  (蒲迷反)  。

[0569a14]  佉珂  (竹耕反)  。

[0569a15]  磨靼  (之列反)  。

[0569a16]  夜鑠  (尸藥反)  。

[0569a17]  俱  [惃-日+(向-口+人)]  (補迷反)  。

千眼千臂觀世音神祕呪印經卷上  (慧琳撰)

[0569a19]  析毫  (上星歷反孔注尚書云析分也說文云從木斤聲經作析誤也)  。

[0569a20]  檮昧  (上道刀反孟子檮無知之皃也說文從木壽聲下梅貝反廣雅云昧闇也左傳云不別五色之章日昧說文云  從日未聲也)  。

[0569a22]  齎稾  (上濟奚反說文齎持物也從貝齊省聲也或作賷也下高道反史記云使屈原為憲令屬草槀未定顧野王槀  猶草也說文從禾高聲或作蒿也)  。

[0569a24]  若耶  (上而者反)  。

[0569b01]  鉢喇  (郎葛反)  。

[0569b02]  羯囉  [赤*皮]  (下儜簡反)  。

[0569b03]  妲囉  (單遏反)  。

[0569b04]  咭帝  (上經以反)  。

[0569b05]  [瑮-木+土]  醯  (上伊計反)  。

[0569b06]  相柱  (誅縷反經作跓俗字)  。

[0569b07]  [月*郤]  跟  (上正  [月*郤]  字下音根)  。

千眼千臂卷下

[0569b09]  馺皤訶  (上蘇合反中音婆梵語也質朴不妙)  。

[0569b10]  和稗  (排賣反杜注左傳云稗草似穀也考聲稗稻不成也從禾)  。

[0569b11]  湫水  (酒由反案湫者即有龍池水也或在深谷摧山壅水以為龍池或在平原川澤但有龍池水即號為湫可就祈  禱說文隘下也從水秋聲也)  。

[0569b13]  婆鑠  (商斫反)  。

[0569b14]  [合*牛]  泮  (上梵字無反如牛吼聲或作吽同下潘末反)  。

千手千眼觀世音菩薩姥陀羅尼身經

慧琳

[0569b17]  妬憋  (上都故反下裨列反方言云憋惡也郭璞注云付急性者也古今正字從心敝聲)  。

[0569b18]  瑟  [糸*奓]  (知價反)  。

[0569b19]  戰掉  (迢曜反)  。

[0569b20]  譏懱  (上居依反包咸注論語云譏徼也下眠結反毛詩傳云懱輕也說文輕易也從忄蔑聲忄音心)  。

[0569b21]  [沱-匕+(火/又)]  和  (上搜有反)  。

[0569b22]  眩惑  (上玄遍反蒼頡篇云眩觀之不明也說文目無常主也從目玄聲)  。

[0569b23]  擘開  (上祊麥反字書云擘手析物破也說文從手辟聲也)  。

[0569b24]  囉惹  (辝何反梵語王名也)  。

[0569c01]  罽賓  (上居例反)  。

[0569c02]  即讜  (當浪反考聲云譡衷謂言中於理也亦能作讜也)  。

[0569c03]  磔開  (上竹格反廣雅云磔張也古今正字從石桀聲)  。

[0569c04]  煼之  (上楚巧反方言云煼火乾也說文作鬻云  [烈-列+(千/止)]  也從  [(((巨-匚)@一)*((巨-匚)@一))/鬲]
芻聲亦作炒又作  [取/火]  [芻/火]  也  [鬻-米]  音鬲)  。

[0569c05]  疫癘  (上音伇下音力制反鄭注周禮云癘者疫氣不和之疾也說文疾惡也並從疒殳萬皆聲)  。

千手千眼觀世音菩薩無礙大悲心陀羅尼  經

慧琳撰

[0569c08]  補陀落山  (梵語也)  。

[0569c09]  聽許  (上體經反鄭注禮記云聽猶侍也說文聆也從  [德-彳]  從耳壬聲  [德-彳]  音德古文德字也王音汀郢反也)  。

[0569c10]  踊躍  (上容腫反下音藥)  。

[0569c11]  摧折  (上徂隈反考聲云斷也損也敗也並從手)  。

[0569c12]  蚖蠍  (上五官反下軒謁反集訓螫人虫也古今正字從虫歇聲經本作蝎音曷非也)  。

[0569c13]  焚漂  (上浮聞反顧野王云焚燒也說文燒田也從火在林林亦聲下匹遙反說文云漂流也從水票聲票音同上)  。

[0569c14]  烏蒭  (初于反梵語也)  。

[0569c15]  鴦俱尸  (上於薑反梵語也)  。

[0569c16]  賞迦羅  (梵語也)  。

[0569c17]  摩醯  (下聲奚反梵語也)  。

[0569c18]  婆馺婆  (馺音蘇合反梵語也)  。

[0569c19]  鳩蘭  (梵語也)  。

[0569c20]  逢值  (持致反顧野王云當值之值也古今正字從人直聲)  。

[0569c21]  黿鼈  (上音元下編滅反說文二字竝從黽元敝皆聲也經作鱉通用俗字也)  。

[0569c22]  杻械枷鎖  (上音丑次音諧戒反枷音加下蘇果反)  。

[0569c23]  癰瘡  (上音邕司馬彪云浮熱為漂不通為  [病-丙+(雍-〦)]  說文腫也從疒雝聲經從維作  [病-丙+(雍-〦)]  誤也)  。

[0569c24]  膿血  (上乃公反古今正字云癰疽潰血也從肉農聲)  。

[0570a01]  三唾  (吐臥反說文云口液也從口垂聲)  。

[0570a02]  色綫  (仙箭反亦作線經作綖非也)  。

[0570a03]  作索  (桑洛反顧野王云糺繩為索楚辭云紐絲以為索也從  [孛-子]  糸聲  [孛-子]  音  [月*巳]  味反紐音尼隣反)  。

[0570a04]  繫項  (上雞詣反下學講反)  。

[0570a05]  未階  (音皆)  。

[0570a06]  漏沸  (上容腫反下非味反說文云涌水騰上也從水甬聲甬音同上)  。

[0570a07]  長生樂  (音洛)  。

[0570a08]  畫地  (上橫  [虢-寸+(百-日+ㄎ)]  反)  。

[0570a09]  擲著  (上呈戟反說文云擲投也從手鄭聲下張略反)  。

[0570a10]  拔其  (上辨八反說文云拔擢也引面出之也從手犮聲)  。

[0570a11]  撚索  (上年典反)  。

[0570a12]  傍棑  (上蒲棠反下稗埋反考聲云排盾也經作榜椑非也)  。

[0570a13]  鉞斧  (上袁月反正作戉)  。

[0570a14]  寶篋  (謙頰反)  。

[0570a15]  寶蠃  (盧戈反經本作螺俗字也)  。

[0570a16]  髑髏  (上音獨下音樓)  。

[0570a17]  寶鐸  (唐落反周禮鐸大鈴振之以道皷也說文從金  [罩-卓+(((嘹-口)-小)-日+丰)]  聲也)  。

[0570a18]  縈身  (上塋營反考聲云纏也說文收韏也從糸縈省聲)  。

[0570a19]  柯葉  (上各何反說文云樹枝也從木可聲)  。

[0570a20]  屍疰  (上音尸下音注)  。

[0570a21]  蛔蟲  (上音回)  。

[0570a22]  齩心  (上牙絞反亦從口作咬)  。

[0570a23]  綟索  (上憐結反)  。

金剛頂瑜伽祕密三摩地念誦法  (諸尊觀想一一差別)

慧琳

[0570b02]  塗拭  (舒力反鄭注儀禮云拭清也郭璞云拭所以為清潔也古今正字從手式聲亦作飾)  。

[0570b03]  遏伽  (上安葛反亦作閼盛水器也)  。

[0570b04]  紇哩  (上痕入聲下音里二合彈舌呼之)  。

[0570b05]  頂戴  (當載反賈逵注國語云戴奉也字書在  [巢-果+(一/自)]  曰戴劉歆云人所瞻戴也說文從異  [栽-木]  聲籀文作戴
[栽-木]  音宰來反)  。

[0570b06]  無礙  (亦作閡同五代反經作  [得-彳]  俗字者也)  。

[0570b07]  瑕玷  (上下加反鄭玄云玉之病也玉小赤也從玉叚聲下丁簟反字統云玷缺也從玉占聲)  。

[0570b08]  兩肩  (吉煙反說文肩膊也從肉象形也經從戶作肩俗字也)  。

[0570b09]  兩  [骨*坒]  (鼙米反考聲云股也說文作髀從骨卑聲經本作陛非也)  。

觀自在多羅菩薩念誦法  (一名樞要法)

慧琳撰

[0570b11]  樞要  (上昌朱反下一  [唎-禾]  反)  。

[0570b12]  [刪-冊+(狦-(狂-王))]  定  (上產姦反)  。

[0570b13]  紐成  (上尼久反)  。

[0570b14]  修緝  (侵立反鄭箋詩云緝續也尒雅云  [火/凡]  也古今正字云續也從糸咠聲咠音同上)  。

[0570b15]  貪恚  (一季反蒼頡篇云恚怒也說文恨也從心圭聲)  。

[0570b16]  勇猛  (上容隴反顧野王云勇雄敢果決也太玄經云決而斷之也謚法知  [(餐-食)-又+人]  不避曰勇說文气也從力甬聲古文作
恿或從戈作  [戈/甬]  也气音氣甬音同上)  。

[0570b18]  掘深  (上羣勿反)  。

[0570b19]  至  [(暴-(日/共)+夾)*(ㄗ@、)]  (辛一反正膝字也說文云  [桼*(ㄗ@、)]  脛頭節也從卪桼聲或從肉作膝)  。

[0570b20]  穅秕  (上音康下卑尾反)  。

[0570b21]  蹲踞  (上音存下居御反)  。

[0570b22]  匊物  (上鳩六反毛詩傳云滿手曰匊鄭注禮記云匊手中也詩云在手曰匊從勹音包從米亦從手作掬)  。

[0570b23]  其鰓  (塞來反考聲魚頰中肉也說文作  [角*思]  云角中骨也從角思聲法本作腮檢字書並無恐誤也)  。

[0570b24]  撣指  (上唐舟反經文從弓作彈非也)  。

[0570c01]  擐甲  (上音患)  。

[0570c02]  跳躑  (上徒聊反蒼頡篇云踊也廣雅跳上也說文  [厥/足]  也從足兆聲經文從卓作踔非也下呈戟反顧野王云躑躅驟
舉足而不進也說文作蹢義同從足啇聲)  。

[0570c04]  湮沒  (上湮見反考聲云沒入水中也經作咽吞也非湮沒義今不取也)  。

[0570c05]  跣足  (上先典反說文云以足親地也從足先聲)  。

[0570c06]  一吽  (呼垢反亦作  [牛*句]  或作吼也)  。

[0570c07]  赩爓  (上興憶反毛詩傳云赩赤皃也古今正字從赤色聲下閻漸反經本作焰俗字者也)  。

[0570c08]  摩竭魚  (  [虔-文+ㄆ]  [卄/(阿-可+辛)/女]  反大魚名也從立經文從木作楬非也)  。

[0570c09]  寶瑣  (蘇果反廣雅云  [瑙-囟+貝]  連也字書連環也說文從玉  [巢-果+貝]  聲亦作璅非也  [巢-果+貝]  音同上)
。

[0570c10]  環珮  (上音還尒雅云肉好若一謂之環鄭注周禮云環旋也鄭玄曰環圍也何休注云公羊傳繞也說文從玉睘聲  也經文從畏作  [糸*畏]
非也睘音瓊也)  。

[0570c12]  澄渟  (上直陵反下定經反埤蒼渟水止也字書云水滯也古今正字並從水登亭皆聲)  。

[0570c13]  砧字  (上陟金反以梵音呼之義與瑜伽法同今經本作陟金非也)  。

[0570c14]  臍上  (上齊西反)  。

[0570c15]  咄嚕唵  (上都沒反中音魯二合梵音呼之經文作  [冰-水+冬]  弄二合失於義也)  。

[0570c16]  鈍根  (上都困反)  。

[0570c17]  燄摩  (上閻贍反)  。

[0570c18]  綟腕  (上憐涅反下  [利-禾+夗]  換反)  。

阿唎多羅陀羅尼阿魯力品

慧琳撰

[0570c20]  三棱  (勒登反說文棱枛也從木夌聲亦作楞經本作稜誤也夌音陵枛音古胡反)  。

[0570c21]  僕  [棣-木+(上/天)]  (上蓬木反下黎計反字書云僕伇也說文附著也從隶  [止/示]  聲篆文作  [(止/示)*余]
隶音第經文作  [(上/示)*余]  俗字也)  。

[0570c22]  謬忘  (上眉宥反顧野王云謬猶僻也方言詐也鄭注云誤也說文狂者之忘言也從言翏聲也)  。

[0570c23]  三甜  (牒兼反廣雅甜甘也說文美也從甘從舌舌知甘者也)  。

[0570c24]  角勝  (上江岳反呂氏春秋云角猶試也顧野王云角力也猶竸爭勝負也說文獸角象形經文中作桷非也下昇證  反)  。

[0571a02]  割  [雀*戈]  (上音葛下前節反毛詩傳云  [雀*戈]  治也鄭箋云  [雀*戈]  整齊也說文  [雀*戈]
斷也從戈雀聲經文從  [栽-木]  作截誤也)  。

[0571a03]  衣纈衣  (衣依記反次賢結反考聲云繫也謂繫繒而染為文下衣如字)  。

[0571a04]  鍮石末  (上湯侯反埤蒼云鍮石似金也從金)  。

[0571a05]  捏素  (上年結反考聲云按也捻也古今正字從手圼聲圼音同上或從土作  [坦-一+土]  )  。

[0571a06]  豌豆  (上烏官反廣雅云豌豆  [豆*留]  豆也古今正字從豆宛聲也  [豆*留]  音留)  。

[0571a07]  骨撾  (陟瓜反)  。

[0571a08]  那誐  (魚何反)  。

觀自在求聞持不忘法  (無字音訓)

聖迦抳金剛童子求成就經

慧琳撰

[0571a11]  縛撲  (上房玃反下龐駮反字統云手搏也考聲云投於地也古今正字從手菐聲)  。

[0571a12]  關鍵  (乾蹇反鄭眾注周禮云鍵官籥也方言云自關而東陳楚之間謂籥為鍵說文鉉也從金建聲亦作揵經文從  門作闥古文字)  。

[0571a14]  裸露  (上華寡反說文作羸云祖也聲類作倮或作躶本經作裸諸字書竝舊音力果反)  。

[0571a15]  爍底  (上商灼反或作鑠梵語短矛也)  。

[0571a16]  恐悚  (上驅拱反說文恐懼也從心巩聲也亦作  [工/心]  下粟勇反杜注左傳云悚懼也說文作此愯亦懼也從心雙省聲  字書亦作
[怡-台+雙]  巩音拱)  。

[0571a18]  縮眉  (上踈陸反韓詩傳云縮  [僉*殳]  也字書蹙也說文亂也從糸宿聲亦作樎)  。

[0571a19]  以搭  (音荅此作師子爪印以印搭於地也)  。

[0571a20]  臂髆  (補各反說文云髆肩甲也從骨尃聲經本作膊非也)  。

[0571a21]  傭停  (上寵龍反考聲云上下均也說文云均直也從人庸聲經本作  [月*庸]  非)  。

[0571a22]  [蝷-虫+土]  裂  (恥格反廣雅云坼分也考聲云地裂也說文從土  [蝷-虫]  聲也  [蝷-虫]  音尺或從手作  [撅-欠]
)  。

[0571a23]  和  [麥*酋]  (唱遶反埤蒼云  [鬲*芻]  麥也文字典說云煼乾屑麥也從麥酋聲經本從少作  [麩-夫+少]  俗用字也
[鬲*芻]  煼並音楚狡反)  。

[0571a24]  擐身  (上關患反春秋傳云擐甲執兵杜預注云擐貫也賈注國語云衣甲也說文貫之急也從手睘聲)  。

[0571b01]  如杌  (吾骨反考聲云杌椊木短出皃也)  。

[0571b02]  門閫  (坤穩反門限也亦作梱)  。

[0571b03]  顰  蹙  (上音頻正體字也經本作頻誤也下子六反也)  。

[0571b04]  撚成  (上年典反)  。

[0571b05]  [要/月]  絛  (討刁反考聲云織絲如繩然也說文編絲也從糸攸聲經本作縚弓衣也非經義也)  。

[0571b06]  佉吒  (上羌迦反下迍加反)  。

[0571b07]  所齧  (研結反經從口作囓俗字也)  。

[0571b08]  [(穀-禾)/手]  乳  (上鈎候反考聲云取牛羊乳也經本作搆非也)  。

[0571b09]  瓜蔓  (上古花反廣雅云龍蹄虎掌羊骹兔頭桂杖狸頭等瓜屬也說文云瓜蓏也象形經作苽非也下音萬)  。

[0571b10]  霹靂  (上匹亦反下音歷經本作礔礰俗字也)  。

[0571b11]  驅  [按-女+(眉-目+貝)]  (上丘于反下賔印反)  。

[0571b12]  嬈惱  (上乃了反)  。

金剛童子念誦儀軌經

慧琳

[0571b14]  為拳  (倦圓反)  。

[0571b15]  如牆  (匠羊反)  。

[0571b16]  蠃盃  (上盧戈反下鉢梅反)  。

[0571b17]  直豎  (殊乳反顧野王云竪正樅立也說文立也從臤豆聲籀文作豎俗作竪也樅音足容反臤音口千反)  。

[0571b18]  繳取  (上澆了反考聲云繳纏也說文云從糸敫聲也)  。

[0571b19]  次捧  (孚勇反郭璞云兩手持也古今正字從手奉聲也)  。

聖威德金剛童子陀羅尼經

慧琳

[0571b21]  钁斵  (上俱籰反說文云钁大鉏也從金矍聲也下陟  [角-土+(人/人)]  反孔注尚書云斵削也說文斫屬也從斤  [留-田+亞]
聲籰音王钁反  矍音許縛反  [留-田+亞]  音豆)  。

[0571b23]  掘去  (上羣鬱反考聲云穿也從手亦從土作堀)  。

[0571b24]  畟方  (上初色反古今正字陳設器物整齊之皃也從田從人夂聲夂音雖也)  。

[0571c01]  插作  (楚泠反)  。

[0571c02]  佛窟  (坤骨反)  。

[0571c03]  馺馺  (蘇合反郭璞云馺馺疾皃也說文從馬及聲也)  。

[0571c04]  小榻  (貪臘反考聲云小板牀也經本作  [木*翕]  非也)  。

[0571c05]  啄食  (上竹角反)  。

[0571c06]  綫縷  (上仙箭反考聲云縷也下力矩反說文綫也並從糸從戔婁皆聲也)  。

[0571c07]  煙煗光  (中奴管反溫也或作  [月*(而/火)]  俗作暖此三種加被應相也)  。

[0571c08]  惡疰  (音注)  。

[0571c09]  痃癖  (上音弦俗字也本無正字下匹亦反)  。

[0571c10]  痔病  (上持里反說文痔後病也從疒寺聲也)  。

[0571c11]  緋綫  (上音非字書云緋絳也古今正字從糸非聲)  。

[0571c12]  編次  (上俾綿反)  。

文殊師利閻曼德迦大明王成就經

慧琳

[0571c14]  奮迅  (上方問反鄭注禮記云奮動也廣雅云振也舒也說文翬也翬猶飛也從奞音雖在田上也下荀閏反尒雅云  迅疾也說文從辵卂聲卂音信)  。

[0571c16]  縵髁  (上滿般反下誇化反說文云髁髀也從骨果聲髀音鼙米反經本作胯俗字也)  。

[0571c17]  矟印  (上雙角反)  。

[0571c18]  作髻  (音計)  。

[0571c19]  螺角  (上魯戈反俗字也正作蠃亦蠡也)  。

聖閻曼德威怒王立成大神驗念誦法經

[0571c21]  纔誦  (上音財顧野王云纔猶僅能也古今正字從糸  [毚-、]  聲)  。

[0571c22]  鑄一  (上朱樹反說文云鑄銷從金壽聲也)  。

[0571c23]  矟印  (上雙捉反經文作鎙非也)  。

[0571c24]  兩髀  (鼙米反說文云股外也從骨卑聲亦作  [骨*坒]  經從肉作  [月*坒]  俗字也)  。

曼殊室利菩薩閻曼德迦忿怒真言儀軌經

慧琳

[0572a03]  燒爍  (舒灼反)  。

[0572a04]  月黶  (伊琰反說文云中黑也從黑  [病-丙+猒]  聲也)  。

[0572a05]  嗤誚  (上齒之反下樵曜反孔注尚書云誚讓也蒼頡篇訶也說文嬈也從言肖聲或作譙)  。

[0572a06]  盥飾  (上官緩反顧野王云凡澡洗物皆曰盥說文澡手也從臼水臨皿臼音匊下詩力反)  。

[0572a07]  捫持  (上音門)  。

[0572a08]  漬其  [疊*毛]  (上子四反顧野王云漬猶浸也說文漚也從水責聲下音牒埤蒼云  [疊*毛]  毛布也字書作
[((褱-衣)/十)*毛]  經本作緤  音先節反非經義)  。

[0572a10]  暉澹  (談濫反考聲云澹飾也說文從水詹聲簷音占)  。

[0572a11]  木槵  (音患考聲云木槵木名也)  。

[0572a12]  骨粖  (音末)  。

[0572a13]  霈注  (上坏貝反考聲云雨多皃也諸字書並作沛云滂沛也下朱戍反水懸下也從水經文從兩作霔俗用字非也)  。

[0572a14]  夌懱  (上力澄反顧野王云夌犯迫也垂也說文越也從夂從  [山/六]  古六字也經文作凌非也下眠  [弓*(敝-ㄆ)]  反懱輕也已釋前
卷經文作蔑非也)  。

[0572a16]  踏驀  (上談納反俗字也正作蹋下萌伯反)  。

[0572a17]  躶體  (上華寡反亦作倮裸)  。

[0572a18]  蛆爛  (上且余反)  。

[0572a19]  唼食  (上子臘反)  。

[0572a20]  葧蔞藤  (上蒲骨反中魯鈎反下特登反)  。

[0572a21]  [蚤-虫+(虫*虫)]  蝨  (上遭老反下詵櫛反說文云齧人  跳  蟲也並從  [虫*虫]  叉卂皆聲也卂音信叉音爪)  。

[0572a22]  掩襲  (上淹儼反下尋立反)  。

大威怒烏蒭澀摩成就儀軌經

[0572a24]  洒漱  (上西禮反韓康伯注周易云洒濯也說文滌也從水西聲經文作洗音先演反非也下踈宥反考聲云漱盪也  經文作嗽俗字也)  。

[0572b02]  舉頞  (安葛反)  。

[0572b03]  車輅  (盧故反)  。

[0572b04]  其掔  (  [利-禾+夗]  換反鄭注儀禮云掔手後節也或作椀經本作腕非也)  。

[0572b05]  愛灋  (正法字)  。

[0572b06]  築階  (上音竹)  。

[0572b07]  [鐩-(這-言)]  火  (上音遂亦作鐆杜注左傳云鐩取火者也淮南子云陽鐆見日則煥而為火許叔重注云墜五石之銅精圓以
仰曰則得火考聲云今之火  [卄/又]  承之便得火也說文云從金隊聲亦作煫經文作燧俗字也)  。

[0572b09]  搯其  (上口裌反埤蒼云搯抓也古今正字從手舀聲)  。

[0572b10]  魁膾  (上苦迴反下壞外反)  。

大力金剛經

慧琳撰

[0572b12]  芙蓉  (上音符下音容即荷花也)  。

[0572b13]  笡步  (上且夜反韻英云柱斜也古今正字云逆槍也從竹且聲也)  。

[0572b14]  覰眄  (上蛆慮反廣雅云覰視也顧野王云謂相候視也說文云從目虘聲或為  [尸@(尸@且)]  亦作狙下眠遍反說文云目偏合
也一曰邪視也從目丐聲虘音才何反丐音  [沔-丏+丐]  )  。

[0572b16]  棓印  (上龐講反今俗通作棒也)  。

[0572b17]  俹身  (上鵶嫁反字書俹倚也古今正字從人亞聲)  。

[0572b18]  妙  [疊*毛]  (恬叶反考聲云毛布也亦草花布也經文作  [線-白+云]  非也)  。

[0572b19]  洒  [(尸@巾)*又]  (上西禮反已釋上文下踈劣反鄭注周禮云  [(尸@巾)*又]
清也說文拭也從又持巾在尸下也經文作刷刷刮也亦通用  也)  。

[0572b21]  婆誐  [一/火/ㄆ]  (中魚迦反下亡犯反梵語也唐云世尊或從金作  [金*(离-禸+ㄆ)]  也)  。

[0572b22]  紗縠  (上音沙下胡屋反)  。

[0572b23]  繪山  (上迴憒反鄭注語云繪畫也古今正字從糸會聲)  。

[0572b24]  安鄯那  (音善梵語青色礦石眼藥也)  。

[0572c01]  直  [泳-永+(雀*戈)]  (字書音節  [泳-永+(雀*戈)]  灑也考聲音牋切韻云濺也古今正字從水  [雀*戈]  聲)  。

大力金剛求成就經

慧琳撰

[0572c03]  枯瘁  (慈遂反)  。

[0572c04]  門扂  (恬燄反)  。

[0572c05]  木屧  (思叶反說文作屟云履中薦也從履省枼聲亦作  [卄/(牒-世+云)]  )  。

[0572c06]  麋鹿  (上美悲反方言云麋老也白虎通云射侯射麋者也示遠迷惑人也麋之為言迷也說文鹿屬也從鹿米聲也)  。

大力金剛成就諸願經

慧琳撰

[0572c08]  矩方  (上俱兩反世本云  [仁-二+(乖/一)]  作規矩也廣雅云矩方也鄭注考工記云所法者也又人長八尺而大節有三頭也腹也
脛也以三通率之則矩二尺六寸三分寸之二也古今正字法也從矢巨聲亦作榘)  。

[0572c10]  紺青色  (上甘憾反說文云紺深青揚赤色也從糸甘聲也)  。

[0572c11]  之蘂  (而捶反考聲云花心也古今正字作惢云花鬢點之從廾惢聲惢音才髓反)  。

[0572c12]  苦棟  (音練木名也)  。

[0572c13]  兩廂  (想羊反)  。

[0572c14]  皺眉  (上鄒瘦反經云作  [(甬-用+(刃/一))*皮]  俗字)  。

[0572c15]  犖礭  (上力角下腔角)  。

[0572c16]  以炒  (初絞反亦作  [鬲*芻]  [芻/火]  )  。

[0572c17]  撚成  (上年典反)  。

[0572c18]  善誘  (音酉)  。

金剛手光明灌頂經中無動尊念誦法

慧琳

[0572c21]  [卄/(阿-可+辛)/女]  嚕拏  (上魚列反中音魯下尼加反梵語也)  。

[0572c22]  俱湊  (倉奏反)  。

[0572c23]  吞噉  (上吐恩反下談覽反)  。

[0572c24]  旋嵐  (覽甘反大猛風也)  。

[0573a01]  灰燼  (徐胤反俗字正作  [盡-((烈-列)/皿)+火]  也)  。

[0573a02]  昧鞘  (宵曜反刀劍室也亦作韒削)  。

[0573a03]  現眇  (彌小反說文云一目小也從目少少亦聲)  。

[0573a04]  窨惡  (上邑吟反說文云地室者也從穴音聲說文音去聲)  。

[0573a05]  瘢痕  (上伴般反說文云瘢痍也下恨恩反說文云痕瘢也二字並從疒般艮皆聲經文作盤誤也痍音以之反)  。

[0573a06]  燒焯  (章弱反廣雅云焯熱也說文明也從火卓聲)  。

[0573a07]  妸字  (上烏可反)  。

底哩三昧耶經不動使者念誦法

[0573a09]  憾  [牟*含]  (上含紺反下謀感反梵語也)  。

[0573a10]  縛撲  (龐  [邈-儿+八]  反經作  [打-丁+雹]  音普麥反非經義也)  。

[0573a11]  牸牛  (音字)  。

[0573a12]  辮髮  (上便  [沔-丏+丐]  反說文云交也從糸辡聲辡音卞)  。

聖不動尊使者成就經

慧琳

[0573a14]  作箄  (閉迷反)  。

[0573a15]  拌之  (上盤滿反上聲字也亦通去聲考聲云拌攪也韻詮拌攤相和皃也字統從手半聲經作泮非也)  。

[0573a16]  邂逅  (上諧懈反下侯搆反韓詩傳云邂逅不固之皃也考聲云猶參差也古今正字並從走解后皆聲也)  。

[0573a17]  麾惡  (上毀為反顧野王云以旌旗指眾也淮南子云軍之待麾妄指則亂也杜注左傳麾之招也古今正字從麻從  毛)  。

佛說毘沙門天王成就經

慧琳

[0573a20]  于闐  (田練反胡語國名也亦山名也)  。

[0573a21]  衣甲  (上衣記反下古狎反鄭注周禮云甲今之鎧也說文云甲東方之孟陽氣萌動也從木載孚甲之象也太一經  云頭冝為甲甲象人頭也經文作鉀非也)
。

[0573a23]  大蠃  (下盧戈反已具釋  [巢-果+(一/自)]  緣經作縲非也)  。

[0573a24]  鋌杖  (庭鼎反說文云銅鐵璞也從金  [廷-壬+手]  聲)  。

[0573b01]  賓鐵  (上必頻反經作鑌非也下天結反經作鐵俗字也)  。

[0573b02]  疥癬  (上音界下先剪反說文云癬乾瘍也並從疒介解皆聲經文作  [病-丙+先]  非也瘍音羊)  。

[0573b03]  燒爇  (而拙反杜注左傳云爇燒也蒼頡篇云然也說文從火蓻聲蓻音藝)  。

[0573b04]  嘿然  (上音墨顧野王云嘿不言古今正字從口黑聲也)  。

毘沙門天王經

玄應撰

[0573b06]  豐饒  (上芳風反周易云豊大也鄭注周禮厚也毛詩傳茂也賈逵注國語云盛也說文豆之滿者也從豆象形也今
俗通作豊訛也下遶招反廣雅云饒多也益也謂豊厚也聲類餘也說文飽也從食堯聲經本作澆非也)  。

[0573b08]  貯積  (上猪旅反杜注左傳云貯蓄藏也說文亦積也從貝宁聲宁音除呂反)  。

[0573b09]  開尃  (撫無反孔注尚書尃尃布也說文從寸甫聲經作  [敷-方+寸]  通俗字)  。

[0573b10]  花鬘  (音蠻或作鬘)  。

[0573b11]  金篋  (謙叶反說文作篋椷也從匚夾聲從竹者或字也椷音咸匚音方)  。

[0573b12]  俱胝  (音知)  。

甘露軍荼利菩薩供養念誦成就儀軌經

[0573b14]  愍念  (上旻殞反何休注公羊云愍痛也廣雅念也說文從心敃聲敃音同上經本作愍亦通)  。

[0573b15]  撟誑  (上嬌小反鄭注周禮云撟稱詐以有為也顧野王云假稱謂之撟說文擅也從手喬聲經本作矯直也非撟誑  義也)  。

[0573b17]  淋灕  (上力金反廣雅云淋漬也說文以水沃也或曰淋淋山下水也從水林聲下里脂反埤蒼云水滲入地也古今  正字從水離聲)  。

[0573b19]  四跳  (徒彫反廣雅云跳上也說文從足兆聲也)  。

[0573b20]  鈿飾  (上田練反考聲云以珍寶裝飾也文字集略云金花也從金田聲下昇力反前已重重具釋訖)  。

[0573b21]  嬉戲  (上喜其反下希記反)  。

慈氏菩薩陀羅尼求上生經  (無字可音)

大方廣曼殊室利經觀自在菩薩授記品經

[0573b24]  蔑戾車  (上眠結反中蓮結反下尺奢反梵語臘師名也)  。

[0573c01]  拼其  (上伯萌反)  。

[0573c02]  月黶  (伊琰反忿怒金剛名也)  。

[0573c03]  捼掌  (上奴禾反)  。

[0573c04]  紗縠  (上音沙下紅屋反已具釋前卷)  。

[0573c05]  欄檻  (上郎安反下銜黯反)  。

[0573c06]  陛楯  (上毗米反下時允反)  。

[0573c07]  纖利  (上息簷反孔注尚書云纖細也說文從糸韱聲案經爪甲纖利合從金作銛)  。

[0573c08]  右髆  (補莫反說文云膊肩甲也從骨專聲經文從月作膊非也音普莫反)  。

觀世音菩薩授記經

慧琳撰

[0573c10]  斒斕  (上八蠻反韻英云斒斕文駮也說文從辡作辨駮文也古今正字云文瞵也或作  [并*交]  文皃也從文扁聲下力閑
反義釋同上古今正字或從  [炎/舛]  作  [(炎/舛)*ㄆ]  [(炎/舛)*ㄆ]  音力辰反扁音邊  [沔-丏+丐]  反  [炎/舛]
音力燼反燼音夕胤反)  。

[0573c12]  煒  [火*(日/(俎-且+(俎-且))/(百-日+ㄎ))]  (上韋鬼反毛詩傳云煒色赤色皃也說文煒盛赤也從火韋聲下炎業反說文
[火*(日/(俎-且+(俎-且))/(百-日+ㄎ))]  亦盛也從火  [日/(俎-且+(俎-且))/(百-日+ㄎ)]  聲詩云
[火*(日/(俎-且+(俎-且))/(百-日+ㄎ))]  [火*(日/(俎-且+(俎-且))/(百-日+ㄎ))]  電也經從華作曄
[(上/矢)*(入/米)]  書字也  [日/(俎-且+(俎-且))/(百-日+ㄎ)]  音同上)  。

[0573c14]  芬馥  (下馮福反考聲云香皃也從香复聲也)  。

觀自在菩薩說普賢陀羅尼經  (無字音訓)

師子莊嚴王菩薩請問經

[0573c17]  駢羅  (上辮眠反顧野王云駢羅猶羅列也說文從馬并聲辮音便麵反)  。

[0573c18]  沛然  (上普貝反何休注公羊云沛然有餘優饒皃也孟子曰沛然德教溢干四海顧野王謂雨之注濊洪澍也廣雅
大也說文從水市聲或從雨作霈市音同上濊音呼外反澍音之戍反)  。

[0573c20]  壓身  (上烏甲反考聲云鎮也古今正字從土厭聲)  。

[0573c21]  磔身  (上  [月*棠]  革反前已具釋經作榤非也)  。

[0573c22]  蟲螘  (上直中反經作  [乏-之+虫]  音毀今俗用也下冝倚反說文螘蚍蜉也從虫豈聲也)  。

八大菩薩曼荼羅經

[0573c24]  於髁  (誇化反正體字也經本作胯俗字也)  。

[0574a01]  熈怡  (上喜其反毛詩傳云熈光明也說文從火熈聲  [(厂-一)*臣*巳]  音移下以之反前已釋訖)  。

一切如來白毫水生觀自在菩薩真言絰  (亦名電光  熾盛可畏形羅剎斯法)

[0574a04]  匐面  (上朋墨反說文云匐伏也從勹畐聲也)  。

[0574a05]  吸欱  (上歆邑反鄭箋詩云吸猶引也廣雅飲也說文內息也從口及聲亦作歙經本作噏非也下呼蛤反說文云欱  歠也從欠合聲經本作哈通俗字)  。

[0574a07]  驅擯  (賔牝反考聲云弃也經作儐誤也)  。

摩利支天女經

[0574a09]  繳頭  (上澆了反考聲云繳纏也說文從糸敫聲韻詮從巾作  [檄-木+巾]  亦通也)  。

大吉祥天女十二契一百八名無垢大乘經

[0574a11]  詣世尊所  (上倪計反顧野王云詣到也蒼頡篇云至也說文云候至也從言旨聲)  。

摩利支天經  (無字可訓)

大吉祥天女十二名號經  (無字音訓)

救面燃餓鬼陀羅尼神呪經

[0574a15]  羸  [病-丙+((宋-木)/火/又)]  (上累追反杜注左傳云羸弱也賈逵注國語云病許叔重注淮南子云劣也廣雅極也字書疲也說文
[病-丙+((宋-木)/火/又)]  也從  羊  [嬴-女]  聲下搜宥反古今正字云  [病-丙+((宋-木)/火/又)]  癯也從疒
[宋-木+(癸-天+又)]  聲癯音具于反  [宋-木+(癸-天+又)]  音素口反)  。

焰口餓鬼經一卷  (無可音訓)

阿吒婆拘鬼神大將上佛陀羅尼經

[0574a19]  禽獸  (上渠林反白虎通云禽者鳥獸之総名明為人所禽制也尒雅云二足而羽謂之禽說文  [足-口+大]  獸之總名也頭象
形從禸今聲禽离兕頭相似也下詩救反尒雅云四足而毛曰獸蒼頡篇  [足-口+大]  者也說文守  [佫-口+用]  也從犬嘼亦聲經本作狩大
獵也非經義也禸音柔夂反嘼音休又反)  。

[0574a22]  轢碎  (上力的反蒼頡篇云轢  [服-月+車]  也上林賦云車徒之所轔轢說文車所踐也從車樂聲  [服-月+車]  音尼展反轔音栗珍反下
蘇會反)  。

稱讚如來功德神呪經

[0574b01]  騷鞞  (上蘇竈反)  。

[0574b02]  敧  (真言句梵語譌也合作乞澀二合下敧箄同此)  。

[0574b03]  箄  (妣迷反)  。

十二佛名神呪挍量功德除障滅罪經

[0574b05]  [气@盆]  氳  (上憤文反下欝云反考聲云香氣皃也義已具釋金光明最勝王經)  。

挍量數珠功德經  (無字音訓)  數珠功德經  (無字音訓)  挍量數珠功德經  (無字音訓)

一切經音義卷第四十

* * *

【經文資訊】大正藏第 54 冊 No. 2128 一切經音義  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
