佛說大乘方等要慧經

後漢安息國三藏安世高譯

[0186b14] 聞如是：

[0186b14] 一時佛遊於舍衛國，爾時彌勒菩薩叉手白佛言：

[0186b16] 「世尊！我欲小有所問，若世尊聽所問者乃敢陳之。」

[0186b17] 佛言：「若有所疑便問，吾當為汝解說，使意歡喜。」

[0186b18] 彌勒問言：「云何菩薩摩訶薩不退轉法，於大乘有進而不耗減，行菩薩道並降伏魔怨，如其狀貌，悉還教知諸法根之相，不厭於生死，自有正慧不從他受，疾成無上一切智地？」

[0186b22] 世尊讚曰：「善哉！善哉！所問隨順，甚善大佳，吾當為汝解說菩薩所得之行，踰於所問。諦聽！善思念之！」於是彌勒受教，一心靜聽。

[0186b25] 佛告彌勒：「菩薩有八法具足，疾逮得無上一切智地。何謂為八？一者、內性清淨。二者、所行成就。三者、所施成就。四者、所願成就。五者、慈成就。六者、悲成就。七者、善權成就。八者、智慧成就。是為八事。菩薩疾逮得無上一切智。」

[0186c01] 彌勒菩薩及諸眾會皆歡喜。

大乘方等要慧經

【經文資訊】大正藏第 12 冊 No. 0348 佛說大乘方等要慧經
【版本記錄】CBETA 電子佛典 2016.06，完成日期：2016/06/15
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，維習安大德提供之高麗藏 CD 經文，北美某大德提供，西蓮淨苑提供新式標點
【其他事項】本資料庫可自由免費流通，詳細內容請參閱【中華電子佛典協會資料庫版權宣告】

本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA