佛說莊嚴王陀羅尼呪經一卷
三藏法師義淨奉　制譯

[0894c19]  如是我聞。一時薄伽梵。在布怛洛迦山。為諸  人天一切大眾演說法要。遍觀十方以妙音  聲。告觀自在菩薩妙吉祥菩薩言。善男子有
經名一切如來所護觀察眾生示現佛剎莊嚴  王陀羅尼。我昔初發心時。於花光顯現如來  所。與九十俱胝眾生。一聞此法皆得如來智
慧之分咸蒙授記。於諸佛剎當得作佛。我亦  於中蒙佛授記。善男子我以佛眼。觀見過去  三萬如來。為諸眾生說此法要。汝觀自在及  妙吉祥。於說法時皆為導首。

[0894c29]  爾時世尊說是語已。現前大眾菩薩聲聞諸  來聽者。咸發信心供養彼佛。于時無量百千  俱胝那庾多眾生皆蒙授記。亦得菩薩勝妙
等持。病苦悉除蓋纏消滅。所願滿足善根成  就。顏容端正財寶豐盈。國王大臣諸眾生類  見者歡喜。念慧神通無不圓備。於佛法僧得
不壞信。壽命色力有大威勢。無愛別離怨憎  會苦。

[0895a08]  若有善男子善女人等。能於此經五輪著地  生希有心。以諸花香瓔鬘幡蓋恭敬供養。歸  依讚歎讀誦受持。

[0895a11]  若自書寫若教人書。無量功德皆悉成就。見  受持者生信敬心。亦於現身眾德具足。皆得  菩薩勝妙等持。口中恒出栴檀香氣。其目皎
淨如青蓮葉。於晝夜中見佛形像及大菩薩。  若有五無間等業障之罪。悉皆消滅諸天衛  護。命終之時得見諸佛菩薩心不錯亂。必得
往生極樂國土。我與斯人授記作佛。彼見我  身恭敬供養。於妙菩提心不疑惑。

[0895a19]  若復有人於此法門。讀誦受持供養恭敬。若  自書寫若教人書。及有得聞此經名者。當知  此人即是菩薩應修供養。

[0895a22]  若復此人由先惡業。財命色力內外所資悉  皆短乏。所求不遂親愛別離。國土荒殘王賊  衰難。由此經力現身輕受。或暫頭痛或得惡
衣惡食。或遭罵詈及餘毀辱。往諸業障即自  消除。善男子彼持經之人應生此念。我昔流  轉生死海中。於諸有情造作眾惡。不善之業
日夜增長。今時覺了不敢覆藏。發露罪源誠  心懺悔。於佛法僧起不壞信。

[0895b01]  若復彼人。曾於佛法僧寶獨覺聲聞父母師  長作諸惡業。衣食果報皆當散盡。由經力故  此業咸除衣食充足。

[0895b04]  若復彼人有捺洛迦受苦之業。愛別離苦生  盲之苦。無根二根異熟之業亦皆消滅。

[0895b06]  又復由先嫉妬瞋恚惡業之力。當墮琰摩王  界傍生餓鬼諸惡趣中。由經力故所有惡業  無不消滅。一切福德悉皆增長。

[0895b09]  善男子若於方處有此法門。彼諸人等常為  此經之所擁護。功德具足所求圓滿。恒受富  樂惡業消除。亦無橫死及諸惡夢。無有病苦
鬪戰常勝壽命延長。色力具足有大威勢。一  切世間人及天龍諸鬼神等皆隨意轉。不遭  惡毒水火災橫。乃至由持神呪力故。常蒙諸  佛之所授記。

[0895b16]  若善男子善女人。得聞如是神呪受持讀誦。  若自書若教人書恭敬供養。彼善男子善女  人。皆獲如前所說功德。

[0895b19]  爾時世尊說此語已。大地忽然六種震動。此  諸大眾以妙花香。塗香鬘蓋勝妙衣服。奉上  世尊同聲唱言。善哉善哉我等云何。得聞如
來所說神呪。爾時世尊即說呪曰。

[0895b23]  南謨薩婆呾他揭多喃  (一)  但姪他  (二)  勃睇  (三)  蘇  勃睇  (四)  盧迦毘盧計  (五)  盧迦伐底羯囒帝
(六)  薩  埵阿伐盧羯泥  (去七)  薩婆呾他揭多阿提瑟恥  帝  (八)  薩婆阿奢鉢唎晡唎泥  (去九)  聚丁達囇  (十)  捺羅提婆布侍帝
(十一)  呾他揭多慎若那達睇  (十二)  呾他揭多阿提瑟侘泥娜  (十三)  薩婆盧迦速  企婆跋覩  (十四)  薩婆羯磨鉢唎釵耶野  (十五)  麼
麼阿木羯寫  (自稱已名十六)  薩婆薩埵難者  (十七)  曷洛叉  婆跋覩  (十八)  呾他揭多阿提瑟侘泥娜  (十九)  莎訶
(二十但是口邊作字者皆可彈舌道之)

[0895c04]  善男子此之神呪。乃是三萬如來之所宣說  共所加護。我今亦復說此神呪。為欲利益一  切有情。令得安樂常作擁護。除其病苦生諸  佛國。

[0895c08]  若復有人作如是念。如佛所說神呪功德。我  今云何而能成就。即於晨朝早起清淨。於一  切有情興大慈悲發憐愍心。除諸嫉妬憍慢
瞋恚。恭敬一心於佛像前。香花飲食廣興供  養。禮十方佛心祈所願。誦此神呪滿一百八  遍。於一一遍各呪一花。以一一花供養於佛。
此人即便隨所願求。悉皆如意。亦於夢中得  見諸佛。臨命終時覩佛菩薩。捨身之後必得  往生極樂世界。壽命色力悉皆具足。一切怨
讎並生歡喜。說此呪時六萬有情得無生法  忍。永除諸障所願滿足。

[0895c19]  爾時世尊說此經已。觀自在菩薩妙吉祥菩  薩。一切大眾聞佛所說歡喜奉行。

佛說莊嚴王陀羅尼呪經

* * *

【經文資訊】大正藏第 21 冊 No. 1375 佛說莊嚴王陀羅尼咒經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
