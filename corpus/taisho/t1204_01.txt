聖無動尊一字出生八大童子祕  要法品
大興善寺翻經院述

[0031a26]  金剛手言。一切眾生意想不同。或順或逆。是  故如來現慈怒身。隨作利益。解云。諸佛大悲  愍眾生故。即於順者以順而勸。若於逆者
以逆而制也。一佛住忿怒三昧。時十方諸佛  同共入忿怒瞋三昧。豈毘盧遮那於無相中  示現明王。時諸佛菩薩更不現忿怒身哉。是
故四方如來。現教令身降伏眾魔。雖然猶不  親隨逐。所以本誓不同。或降三世菩薩。降伏  天魔及三世貪瞋癡。或軍荼利菩薩調伏常
隨魔。謂毘那夜迦。及人魔或焰魔特迦。降  伏龍魔及諸怨敵。或金剛夜叉。調伏鬼魔及  無智者。如是種種不可具說。不動明王恒隨
行者。若天若毘那夜迦。若龍若鬼。所作障  礙一時消滅。然諸佛菩薩。若同住一三昧者。  可有隨不動弘誓之使者。爰有三藏不空
能達明道。即披見祕藏要文。有不動明王一  字心密語。即以八字而嚴一字。其八字者即  歸命句也。  hāṃ  唅字為本尊。若爾寧上八字  無其形哉。所以者何。
na  那  maḥ  莫等八字。一  一皆歸敬於  hāṃ  唅之一字。是故從其八字出  生歸敬使者。圍繞於  hāṃ  唅之本尊。所以有
八大童子。一慧光菩薩  (金剛云。迴光即以慧如光照迴一切故)  。二慧  喜菩薩  (金剛云。慧喜即迴慧為喜)  。三阿耨達菩薩。四指德
菩薩。五烏俱婆誐。六清淨比丘。七矜羯羅。八  制吒迦。是等使者四智四波羅蜜。為親隨  順大日教令故。顯現此形圍繞聖無動尊也。
各別真言中顯示其義。解云。東方金剛部。即  菩提心門。以日光為喻。所以出生使者名慧  光。南方寶部即福德門。所以出生使者名慧
喜。以福智二嚴為喜故。西方蓮華部即智慧  門。所以出現使者名阿耨達。此云無熱。表  蓮華生池水而清淨無垢故。北方羯磨部即
精進門。所以出生使者名指德也。今此部指  前三部德。即依精進能得果故。所以名指德  (已上四智)  金剛波羅蜜即菩提心行。所以出現。使
者名烏俱婆誐。此云超越住世也。寶波羅  蜜福德心行。所以出生使者名清淨比丘。  表比丘能守護法寶故。法波羅蜜慈悲心
行。所以出現使者名矜羯羅。此云隨順。業波  羅蜜即方便心行。所以出生使者名制多  迦。此云息災也。菩薩方便現瞋形故也。八童  子所依說已竟。

[0031c11]  若行者欲得現當悉地者。行法之中稱彼各  名。請乞救護及結印誦呪。即成一切世間殊  勝悉地。

[0031c14]  慧光童子菩薩真言曰  (即金剛合掌忍願合如針)  。

[0031c15]  
oṃ  va  jra  ma  te  jvā  la  
唵　嚩　日囉(二合)  (一)  摩　帝　入縛(二合)　攞  (二)  
bo  dhi  ci  tta  na  
菩　地　質　多  (三)  曩  (歸命本尊)

[0031c19]  慧喜菩薩真言曰  (金合忍願如寶形)  。

[0031c20]  
oṃ  ra  tna  ma  te  sa  dhu  ma  hā  ma  
唵　囉　怛曩(二合)  (一)  摩　帝　娑　度  (二)  摩　訶　摩  
ṇi  maḥ  
抳  (三)  莫  (歸命本尊)

[0031c24]  阿耨達菩薩真言曰  (金合忍願如蓮葉)  。

[0031c25]  
oṃ  pa  dma  sa  rva  dā  ha  pra  
唵　鉢　納麼(二合)  (一)  薩　嚩　娜(引)　賀　鉢囉(二合)  
śa  mi  na  ma  hā  dha  rmma  saṃ  
捨　弭　曩  (二)  摩　訶　達　摩  (三)  三  (歸命本尊)

[0032a01]  指德童子菩薩真言曰  (金合忍願入掌中面相合)  。

[0032a02]  
oṃ  ka  rmma  ma  hā  vai  rya  pa  
唵　羯　羅摩(二合)　摩　訶　吠　哩耶  (大無畏也)  鉢  
ri  pū  ra  ka  maṃ  
哩　布　囉　迦  (滿願)  滿  (歸命本尊)

[0032a06]  烏俱婆誐童子真言曰  (金剛合掌)  。

[0032a07]  
oṃ  va  jra  sa  tva  u  ku  bha  ga  
唵　嚩　日囉(二合)  (一)  薩　埵婆  (二)  烏　俱　婆　誐  (三)  
ma  hā  sau  khya  ta  
摩　訶　燥　企耶(二合)  (四)  多  (歸命本尊)

[0032a11]  清淨比丘使者真言曰  (梵夾印)  。

[0032a12]  
oṃ  ma  ṇi  vi  śau  dha  dha  rmma  ku  ru  
唵　摩　尼  (一)  尾　輸　馱　達　摩　俱　嚕  (二)  
ra  kṣa  dha  rmma  va  
囉　乞叉　達　摩  (三)  嚩  (歸命本尊)

[0032a16]  矜羯囉童子真言曰  (蓮華合掌)  。

[0032a17]  
oṃ  dha  rmma  hāṃ  ka  ra  ti  ṣṭa  
唵　達　嚕麼  (一)  矜　羯　囉  (二)  底　瑟吒  (三)  
jra  
日囉(二合)  (歸命本尊)

[0032a21]  制多迦童子真言曰  (外縛五股印)  。

[0032a22]  
oṃ  ka  rmma  ci  ṭa  ka  hūṃ  hūṃ  pha  ṭ  
唵　羯　嚕麼  (一)  制　吒　迦  (二)  吽　吽  (三)  發　吒  (四)  
ṇaṃ  
南  (歸命本尊)

[0032a26]  次本尊真言曰  (通用經中印)  。  
oṃ  a  ca  la  ca  ṇḍa  hāṃ  
唵  (一)  阿　左　囉  (二)  贊　拏  (三)  唅  (所歸本尊)

[0032a29]  次說像法。

[0032b01]  行者點取一清淨靜處。勿令見人及與非人。  即行者與工人共清淨著新淨  衣  。取白  [疊*毛]  或
淨版或淨衣。令畫本尊與八大童子  (本尊通用經中  像)  。

[0032b05]  慧光之形。少忿怒著天冠。身白黃色。右手持  五智杵。左手蓮上置月輪。袈裟瓔珞種種莊  嚴。

[0032b08]  次慧喜菩薩。形似慈面現微笑相。色如紅蓮。  左手持摩尼。右手持三股鉤。

[0032b10]  阿耨達菩薩形如梵王。色如真金頂戴金翅  鳥。左手執蓮華。右手持獨股杵。而乘龍王。

[0032b12]  指德菩薩形如夜叉。色如虛空而有三目著  甲冑。左手持輪。右手三叉鉾。

[0032b14]  烏俱婆誐戴五股冠。現暴惡相身如金色。  右手執縛日囉。左手作拳印。

[0032b16]  清淨比丘剃除首髮。而著法袈裟。於左肩  結垂。左手執梵夾。右手當心持五股杵。  右肩現露。於腰纏赤裳。其面貌非若非老。
目如青蓮。其口上牙於下顯出。

[0032b20]  次矜羯囉形如十五歲童。著蓮華冠身白肉  色。二手合掌。其二大指與頭指間。橫插一  股杵。天衣袈裟微妙嚴飾。

[0032b23]  次制吒迦亦如童子。色如紅蓮頭結五髻  (一結頂上之中。一結額上。二結頭左右。一結頂後。表五方五智)  左手嚩日囉。
右手執金剛棒。瞋心惡性之者故不著袈裟。  以天衣纏其頸肩。畫像法說已竟。

[0032b27]  次說供養法。

[0032b28]  行者欲陳供養者。先須發菩提心。云何菩提  心。謂發救眾生之心。思惟眾生苦惱起拔濟  心也。如是發心時。不動明王及八大童子為
不請師。從自心出護持行者。應當供養。住於  山林寂靜之處。燒香散花持念真言。如是行  時。使者現身隨意奉仕。先須禮四方如來發  大誓願。

[0032c06]  即禮東方作是念言。眾生無邊誓願度。是大  圓鏡智願也。即菩提心門。菩提心即度眾生  心。故發此願作禮者。乃至成佛常得金剛薩
埵加持。令菩提心圓滿。

[0032c10]  次禮南方作是念言。福智無邊誓願集。是平  等性智之因也。即福智門。以福智二種資糧  利益眾生故。若發此願作此禮者。乃至成佛
地地中常得虛空藏菩薩授與灌頂。福智圓  滿。

[0032c15]  次禮西方作是念言。法門無邊誓願學。是  願妙觀察智之因也。即智慧門。為大法王故。  作是願禮者。乃至成佛當得觀自在菩薩加
持。智慧圓滿。

[0032c19]  次禮北方而作是念言。如來無邊誓願仕。是  成所作智之因也。即作業門。於諸佛前作諸  事業故。若作是願禮者。乃至成佛當得金剛
業菩薩加持。於一切佛世界成就廣大供養  業。

[0032c24]  次禮毘盧遮那如來而作是言。無上菩提誓  願證。是法界體性智之因也。證大日普賢  位。周遍法界。更利眾生故發此願。時十方諸
佛同時證明。讚言善哉。是故一切菩薩聖眾  皆共守護。不久當得被無上道。總願既說。餘  諸別願隨意應陳。乃至以此善根迴向自他
平等利益。兼不食不淨之物。心無憂愁不起  貪瞋癡等煩惱。不樂世樂深修禪定。如是行  者是世大樂。是眾生師。三摩地現前。速證  無上正等菩提。

聖無動尊一字出生八大童子祕要法品

[0033a06]  享保二十龍飛乙卯清明念八日。竊點師  傳刊行焉。而無異本可以校者。則以其未  正冠書之。以備後人之取捨。冀為訂之。

[0033a09]  日域豐山長谷輪下桑門無等識

* * *

【經文資訊】大正藏第 21 冊 No. 1204 聖無動尊一字出生八大童子祕要法品  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
