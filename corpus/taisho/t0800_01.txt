佛說無上處經


失譯人今，附東晉錄

[0745a15]  如是我聞：

[0745a15]  一時，佛在舍衛國祇樹給孤獨園。

[0745a16]  爾時，世尊告諸比丘：「有三無上處，汝等諦聽，  當為汝說。」

[0745a17]  諸比丘白佛：「唯然受教。」

[0745a17]  佛告比丘：  「三無上處者：一、佛無上處；二、法無上處；三、僧  無上處。若諸眾生，兩足、四足、無足、多足，若色、
無色，想、無想、非想非無想，如來於中說無  上處。

[0745a21]  「諸比丘！若有眾生，能於佛無上處起信  向心者，於天人中得無上果報。諸比丘！是名  初無上處。

[0745a23]  「復次，諸比丘！於有為無為、色無色  法，離欲法為無上處。諸比丘！若有眾生，能於  此法無上處，起信向心者，於天人中得無上
果報。諸比丘！是名第二無上處。

[0745a26]  「復次，諸比丘！  僧無上處者，若僧若群、若叢聚、若徒眾中，如  來弟子僧為無上處。諸比丘！若有眾生，能於
此僧無上處，起信向心者，於天人中得無上  果報。是名三無上處。」

[0745b01]  時諸比丘，聞佛所說，歡  喜奉行。

佛說無上處經

* * *

【經文資訊】大正藏第 17 冊 No. 0800 佛說無上處經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
