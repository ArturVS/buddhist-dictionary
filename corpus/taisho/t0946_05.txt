大佛頂廣聚陀羅尼經卷第五

大佛頂無畏寶廣聚如來佛頂祕壇八肘大壇法品第十六

[0172b11] 復說。無垢寶蓮華佛頂聚心一切如來祕密大壇。變化一切佛許可壇。決定最上壇。選擇淨地。如近海河泉處。其地欲得微妙柔軟無諸砂鹵瓦石骨等。土必黃色。兼有妙華及青軟草。如上此堪作其壇。修治填土。塗其地面并及階道。結界准前壇。壇一擗手。中心稍高令平實。其地光澤由如鏡面。更取香水散灑磨之。綵色器物並須新。淨界道五。准前法。中心畫一百八葉寶蓮華子鬢並須如法。於上安釋迦牟尼佛。左邊安金剛藏嗔怒恐怖形。右邊畫迦膩瑟宅天。坐地垂一脚。面貌甚端正。歡喜視如來。佛所坐華菓上葉葉上畫三十二宮諸天。於東方畫帝釋身。種種莊嚴具足。南方作一梵天如前。西方作自在天如前。北方作大自在天如前。四角畫作四大神王并諸眷屬。莊嚴如法。以上中心了。

[0172b27] 東方起首。一一中間。畫作小壇五色界道。四面並如是。作中隔一面分為九隔。中心一隔為門。四方皆如是作之。共有三十二隔。從東北角起首。逐日轉。第一畫作摩摩鷄神。第二嗔怒神。第三多羅神。第四作鉤神。第五金剛(亦名迦羅銷)第六日神。第七大白神南方。第八蓮花孫那神。第九天神。第十地神。第十一使者神。第十二金剛使者神。第十三金剛牙神。第十四功德天神。第十五婆羅蘇縛神。第十六元比神。西方。第十七虛空藏神。第十八海神。第十九執螺神。第二十螺髻神。第二十一大黑神。第二十二金剛族神。第二十三閻羅王神。第二十四嗔怒夜叉(是火神)第二十五龍王神。第二十六拔難陀龍王神。第二十七摩女神。

[0172c12] 以上諸神各隨自本法莊嚴。本面形色於外院四角著吉祥印者。四天王亦得。又畫壇外第一院。還為九隔。從東北角起首畫之。第一作金剛印。二轉。三三[月*古]叉。四羂索。五復突。六天棒。七天鎚。八天杵。九天刀。十天幢。十一拔折羅。十二螺。十三師子座(座上著一佛指)。十四幢。十五摩竭魚矟。十六蓮華戟(四枚四角著之)二十四寶[并*羽]四枚(四角安置)二十五吉祥印(四面定作之也)南方作一火爐神執之。東方作一鈴鐸。西方作一寶鉢。北方袈裟二十五條。又於外邊。更畫一重面各四肘。分為兩重。於內院中。依方色田地上畫七寶蓮華。面別各七枚。於院中依方田色。東方於內院中。作一小壇。二肘為之。壇中作智惠菩薩(作執法形)觀在自在菩薩．文殊師利菩薩．除蓋障菩薩．虛空藏菩薩．地藏菩薩。又作一蓮華安一寶鉢。如月形。南方亦作二肘小壇。壇上作諸大菩薩．普賢菩薩．慈氏菩薩．金剛藏菩薩．無盡意菩薩．海藏菩薩．金剛契菩薩。

[0173a02] 是諸菩薩。有手執印契華經寶珠者。各隨本形作之。

[0173a04] 西方如前作二肘小壇。上作藥王菩薩。是諸菩薩手執天地海須彌山日月星辰三千大千世界。種種莊嚴具足。

[0173a07] 北方作二肘小壇如前。畫金執拔折羅．大刀．金剛師子王．宋婆金剛．金剛頂王．金剛將王．金剛杵．金剛鉤．盤龍．拔折羅．蓮華拔折羅．大蓮花拔折羅．金剛鎖．金剛刀．金剛矟戟．金剛矟。並於北方壇上畫之。次作三種結界撅法。

[0173a13] 第一檀香木撅。第二銅撅。第三佉陀羅木撅(長短如前)尋常作諸一切壇。皆須著水瓫金銀等。無有新瓷瓦瓶等。顒取一事金銀盆等。香爐金銀銅若無時。得新瓷瓦等亦得用之。食飲塗香末香種種華菓疊器中盛於佛菩薩天神等前供養。其壇四角。安置七寶舍利塔。

[0173a19] 香爐四枚。種種珍寶亦著供養。四面壇上。皆著種種飲食華菓香油等。須如法。

[0173a21] 佛像楨等。並於壇外面。向壇著之。其壇外面向壇著之。其壇幡華等並須如法。

[0173a23] 燒香方。

[0173a24] 鉢多羅香(霍香是)薰陸香。栴壇香(白壇是)咄□瑟迦香(蘇合香是)沈香(惡揭魯)寠具羅(安悉香)安膳香。薩若羅婆香(婆律膏是)甲香。龍腦香。麝香。共矩麼(欝金香是也)。此十二味是一切香王。壇上用燒之又。著種種音樂供養(呪師便即作法)。

[0173a29] 次作結界法。

[0173b01] 先結四方界。次結壇法界。次結頂界。次結護身界(及他人)次結大護身。便作入壇法界。行道三昧界。及弟子印呪。並結界花界(然後求成就法)。

[0173b04] 又法。呪師須身清淨洗浴。當著淨衣。一日三時洗浴。然後於淨處坐。不得往穢處。常須作齋。然後誦呪。祭火神一日三時供養。取好日好時好宿好曜。須好吉相於白月十五日。自身清淨。斷諸色欲。作真實行。發慈心。離貪嗔癡行。平等意。然後得作法結界。自身印呪。並如上作之。求請迎追嗔怒呪坐法善面呪發遣。一依呪法作之。伏一切毘那迦夜叉羅剎及諸惡魔等為惱害者。呪師並須縛之。

[0173b13] 如上所說。一一次第作法。然後求成就。

[0173b14] 爾時世尊即說偈言。

　能入此壇及作法　　業障報障煩惱障
　五逆四重及三惡　　皆悉消滅定無疑
　剎那無間大成就　　功德無比難思議
　清淨明徹如摩尼　　善淨柔軟如金薄
　如我清淨無染污　　速斷疑或成菩薩
　住世人天最尊王　　常行世間無眾苦
　如月處空照四洲　　猶如滿月照眾生
　眾星圍繞月最勝　　常放一切大光明
　並由佛頂火壇力　　剎利四眾諸大王
　皇后嬪妃并婇女　　宰相諸官士官等
　悉皆尊重求愛樂　　身得成就不退轉
　一切如來與演說　　皆由得入佛頂壇

大佛頂無畏寶廣聚如來佛頂愛樂藥法品第十七

[0173b29] 爾時復說。相憐愛樂藥淨除。降伏惡眾生心。降伏外道。不問男女。婦人呼喚夜叉羅剎。交令歡喜。驅使如上所說。並能降伏。常得驅使。由如奴僕。亦無嗔恨心。

[0173c04] 爾時世尊。即說偈言。

　若男若女諸天王　　妃后宮人及婇女
　比丘及并尼四眾　　一切四眾皆歸依
　及至一生及滅度　　我今正說香功能
　步多地神鳩槃荼　　衣香薰香塗身香
　若有薰著此香藥　　有人千里五重圍
　藥力攝故速不至　　天龍夜叉藥師尼
　金翅闥乾緊那羅　　摩睺羅伽阿修羅
　比丘剎帝婆羅門　　毘舍首陀諸眾等
　皆來隨意常恭敬　　及至命終心不退
　四方追攝隨心至　　千里聞香皆迷亂
　皆由藥力能降攝　　意所思念皆成就

[0173c16] 沈香。煎香。檀香。安悉香。甲香。薩必栗迦(波西苜蓿香是)薩者羅婆(娑羅樹汁)[口*芒]斯香(甘松香是)香附子。青木香。畢里[目*(盈-又+乂)]具那羅陀(波西荻根是)千尸羅(□細辛白色是而香氣亦名藥根香)欝金香。石蜜。好蜜蘇。以上等分細樢。以蘇和。為丸。丸如梧子。以根本呪。呪一千八遍。以嗔怒金剛呪。呪一千八遍。嗔怒心呪呪一千八遍。嗔怒中心呪一千八遍。誦已將此香於高處燒一丸。感得大山為動。所有天龍。十種天眾聞香皆作舞。乾闥婆皆攝來。緊那羅天女皆來。急如火。一切強力難降伏者聞香皆自來。此名金剛心中心速攝光聚香王方。

[0173c27] 又法。若呪師自薰此香。或薰衣裳。薰既已訖。呪師所行之處。四眾皆來聚。若男若女。童男童女。皆生恭敬。薰此香藥。皆來攝來。並發善心。心相愛樂。尋常隨後。更不肯離。一切惡魔毘那夜伽等。及諸羅剎疾虎病等令人橫死者。一切鬼神皆不能為害。常得善神擁護。身如著金剛甲。呪師即放大光明。

[0174a05] 若欲攝諸人。取其名字及形狀。畫取瓮中。盛新瓮未經用者。四面畫雜花。覆合是。瓮底令向上。於內燒香薰。形狀姓名於中著生屬及生月。若男若女。並如前所說。並能攝所。金銀及財寶。奴婢並六畜等。一切所須。皆不達。

[0174a10] 若欲為他人皆應。如是攝千里。並能來。期日不過七。

[0174a12] 又法。欲攝龍者。以牛糞泥。作九頭龍。取前香七顆米計大。以麵作香爐。於龍前燒之。稱龍名字及抄名。置於形像上。亦稱其名。七族皆來。至呪師前。所有驅使之處。皆不敢違期。而止惡風霜雹雷電震靂惡雲等。欲下欲止俱不敢違隨意。驅使若常。供養是龍。龍即動起。騰空而去。若將前香於佛前。燒其佛像。即動起行。若天神像前燒此香時。諸天等皆隱不現。若於市中燒此香時。市中所有諸物並皆不現。

[0174a22] 若於塔前燒此香時。其塔上天不現。

[0174a23] 若一切癎病虎鬼業。皆令狂惑走去。

[0174a24] 若欲縛撲將此香燒之。皆自縛香能禁一切不間強弱有病無病等。皆能縛之。

[0174a26] 若於眾中。燒此香。在摩訶迦羅前呪之。一切眾人皆自動。歸依是呪師所。眾人間此香。眾人皆自縛撲。

[0174a29] 若於四衢路上。燒此香。有人於中過聞香。即自縛驅使皆隨心。

[0174b02] 若欲解放時。取白芥子及水。呪之散其面上。眾人服舊。

[0174b04] 若於尸陀林中。燒此香時。所有夜叉．羅剎．步多等諸鬼神。聞此香皆來呪師前。所驅使皆隨意。由如奴僕等。

[0174b07] 若於價客人中。燒此香。所有劫賊及虎狼．師子毒蛇等。不能浸遶。惡人惡知識橫來作障難有能。燒此香並皆不敢近人。善神常擁護。所作皆不令願者。得遂心興生得大利。百千萬億事悉皆稱意。若欲使夜叉女。當作其形像。燒香置於前。亦燒此香。訖其女即自來所驅使。皆隨意。乃至命終常不捨離。若有逆賊及惡賊壞亂國土者并諸怨敵等。畫形及姓名如前。燒此香。千里之內諸賊等聞香之間。並頭痛七日。燒香不絕者。頭破眼睛出。若於賊眾中如前燒此香。眾賊皆自縛逃迸如癡者。藏隱亦無去處。

[0174b19] 又法。欲作使者法取髑髏七枚。淨潔如法。洗治面孔令具足。男子頭者有三獲。為三分者即是男子。即中用之。四獲者是婦人髑髏不堪用之。清淨洗前髑髏莊嚴。著眼鼻孔齒並須如法。次第著行坐。取前香燒供養。勿令人見。於深密處作之。欲驅使時。燒香呪二十一遍。即著髑髏。自行動轉開門出去。還走自來隨。便出語所問吉凶事來。向呪師說之。所須金銀錢財珍寶。亦能知處亦能取得。隨意多少。所欲驅使。隨意不難。若欲結呪索及索者。取繩及五色綖。如前燒香二十一遍。其索如蛇即東南西北隨所教去。即能為之能上壇。若教縛人。亦得隨意。若欲轉鉢。如前燒香。其鉢即轉及騰空。一切如意。若欲呪力時。取前香燒。其刀即行動轉等。

大佛頂無畏寶廣聚如來佛頂成就呪師衣裳品第十八

[0174c07] 應法衣。若呪衣。若欲嗔怒衣。若欲灌頂衣。我今各各分別說。所著衣裳。若欲誦呪取遍數時。即著乾陀色白色灰色等衣。並得用之。

[0174c10] 若欲成就時。著緋色衣。須童女作。若欲作嗔怒法者。著青色衣。

[0174c12] 若欲作坐禪誦呪者。著白色衣。

[0174c13] 若欲求吉祥者。著蘇色衣。

[0174c14] 若欲灌頂者。著乾陀色衣。

[0174c15] 若欲成就壇法者。著蓮華色．絣色．乾陀色．灰色．欝金色．蘇色。

[0174c17] 爾時世尊即說偈言。

　如上諸色等　　皆須童子作
　呪師先呪女　　即教清淨浴
　與飲五味汁　　然後將入色
　我說衣色法　　若欲成就者
　皆須著此衣　　能行此法者
　速得大成就

大佛頂無畏寶廣聚如來佛頂呪師自著呪索品第十九

[0174c26] 爾時世尊復說呪師自著呪索法。取好綖淨潔者。須得赤色童女合作綖。呪師與童女五味汁令飲。綖長五尺五寸。成須五尺。取二十條合并在一處。唯緊合之。作三箇北斗形。用金作之。若無金銀。亦得胡印子裏許。剋之取三顆菩提子。於神邊著於索上三處。著之此是護身吉祥索法。此索者名定成就。此索不得用螢虫。唯得用白[疊*毛]及藕絲。

[0175a05] 若作嗔怒索者。絣色綖作緊。

[0175a06] 若作兇猛索者。用青色綖作帶之。

[0175a07] 若欲作一切事者。用白色索帶之。

[0175a08] 　右以上索並須洛髆著之。

[0175a09] 右欲剋此袖使用者。

[0175a10] 若作金剛法者。用檀香剋之(所作一切事)。

[0175a11] 若嗔怒者。用銅剋之。

[0175a12] 若兇猛法者。却地羅木剋之。

[0175a13] 次說作五色橛法。

[0175a14] 若欲作一切事。用白檀為之。

[0175a15] 若嗔怒作惡之時。用赤銅作橛。

[0175a16] 若作兇猛之時。用鐵為橛(五枚)。

[0175a17] 若作善事之時。用却地羅木為橛。

[0175a18] 若作然敵事之時。用死人骨為橛。

[0175a19] 　右以上橛長短如前。

大佛頂無畏寶廣聚如來佛頂呪師澡浴品第二十

[0175a22] 若欲成就吉祥事者。用種種香水洗浴。用牛五味汁飲之。

[0175a24] 若作嗔怒。用乳洗浴。

[0175a25] 若作兇猛法者。用牛尿洗浴。如上所說洗浴法。用之大成就。次說日月吉凶作法。

[0175a27] 若欲作好事。皆用白月。簡擇好日好辰月。用月二月五月九月。右以上月所作一切事及洗浴等。起首大吉。

[0175b01] 若作一切凶惡事。取黑月至畫已來。亦取凶日凶辰凶星。

[0175b03] 　右以上若有鬪殺等事。以上日作之。

[0175b04] 次說時節法。

[0175b05] 凡一日一夜。唯有三時。一是善事及吉事。二是凶事。三是嗔怒事。若欲惡兇猛事。取用黃昏時。作一切兇猛事。若黃昏得好時。不勞好月顆月皆用得。若善事時節即用日午時。若嗔怒事時皆用未時作。

[0175b10] 如上等事。呪師須知解。不得過其時。凡欲著時節并剋法。不著時剋者不得其時。不取鐘鼓。為定惠恐畏。或遲或疾。必須知時及作法。非時作法。諸魔競動。悉得其便非時而下。第一鐘鼓。第二看時。若定得時節。所作無不成就。若其過時節。或復未到時。此名非時作。一切皆不成就。若得決定時日。日初出時。日午時酉時。若欲成就諸善事。取日午為上。所作皆得成就。

[0175b19] 若作勇猛之事。取日出時。降怨伏諸事。乃至午時得用之。

[0175b21] 若作殺活事凶事。即日入酉時為最上。如是三時並是毘盧遮那成佛法。滅罪除魔降伏等。並用此三時。最為上。

大佛頂無畏寶廣聚如來佛頂蓮花畫像法品第二十一

[0175b26] 爾時世尊。以偈誦曰。

　若人能畫此像者　　自作若教他人畫
　教化或復自隨事　　見此形像及禮拜
　即見常不得退轉　　一切罪罪重業障
　皆令清淨得無餘　　一切所作定成就

[0175c02] 先取淨白[疊*毛]及好絹成四方者。若畫此像。不得用膠水。和諸彩色用汁。畫人須受八戒及持齋。洗浴清淨。著新淨衣。一一如法。畫形狀如來口宣畫像法。祕蜜佛頂難得值遇。增長福德。成就大事。善根功德亦能成就。他人果當得菩提不退位。常為天人眾。轉大法輪。若行若坐。皆得無礙處。無畏由如日月。先取如[疊*毛]細軟長者四肘。方圓等界作八。分其界道皆作五色。莊嚴如法。中心畫釋迦牟尼佛。作蓮花。蓮華上作師子座。佛作說法之容。唯須容貌端正。四面放光。左邊畫作金剛藏四臂身。作輕青色半伽坐。作椿眉嗔面。頭著金剛髻及天冠。迴向佛。手把拔折羅．羂索．起斧．天刀。各於四手中安置。如法作之。於其身遍手有光。右邊畫作大嗔怒金剛王。半跏趺坐四臂。頭作螺髻。如蓮形及天冠。一手執杵。一手把刀。一手把拔折羅。一手把三叉器杵。於四手中各執一事。身作種種色。光從身中出。嗔怒面恐怖可畏相。其金剛面。著佛左右兩邊。金剛後各畫一金剛。手把拔折羅立於佛兩邊。兩邊畫作阿難迦葉。手執扇拂。如自己用相作光炎。於其佛無上上畫作蓮華佛頂面。於佛頭上亦作蓮華面。諸光炎皆如火色炎起。於佛直上畫作伽瑟吒天宮。種種七寶莊嚴。如法四門。

[0175c27] 於其宮內畫如來眾。左右並作之。畫金剛把拔折羅歡喜請佛法形勢。畫作四眾天人等圍繞而聽。

[0176a01] 更於四門畫舍利塔。

[0176a02] 左右兩面畫山。於山上作七寶樓閣。作舉皆七寶莊嚴。作十二箇舍利塔。一一塔中有十二佛。名菩提族塔門。門皆開。釋迦牟尼佛於其蓮華師子座上。如前請說法。皆有四眾。畫七寶雲蓋天雨種種七寶及花天衣等。於中心佛左邊。作如來座師子蓮花座。右邊觀世音。右邊文殊師利．虛空藏．普賢地藏．左右著之。帝釋．梵王．自在．大自在．四天大王等。

[0176a11] 右以上各依本形。如法作之。右邊畫如來坐。作說法形。作金剛藏．彌勒菩薩．無盡意菩薩．娑竭羅龍王．難陀跋難陀龍王等。上方左角畫阿彌陀佛蓮華師子之座。藥王菩薩．藥上菩薩．大導師菩薩．海意菩薩．尊勝菩薩．思惟菩薩。手執天地。毘那夜迦眷屬等。上方右角畫蓮華如來師子嗔怒金剛金剛將宋婆金剛金剛[髟/占]金剛鉤金剛嗔眼赤頭金剛。下方左角畫壇神。摩摩鷄神．毘俱胝神(嗔面是)．多羅神(星是)央俱尸神(鈎是)．金剛練鎖神．日神．大白神．孫陀利神(蓮花是)．縛散底神(歲星是)．夜神。下方右角畫地神．大地神．使者神．金剛使者神．金剛牙神．天女神．娑羅蘇底神．無比神．大恐怖神．海神．商棄尼神(螺是)．一[髟/占]神．麼訶迦羅神．閻羅王神．嚩嚕那神(五通)．一切藥神。

[0176a26] 上方左右角畫日月。於佛兩邊。作四大天王。嗔怒面衣錍具金。佛前作五水池。有樹木。如法池前作呪師胡跪坐。一手執香爐。一手把數珠。視如來面。於諸空處中間。畫印契。其以上皆隨本形狀作之如法。

[0176b02] 爾時世尊即說偈言。

　我今已說畫像法　　若欲成就皆隨要
　如上所執毘盧遮　　一切佛頂并諸像
　諸印壇法并契等　　若欲誦持先畫像
　作得此像定成就

大佛頂無畏寶廣聚如來佛頂總攝一切諸部手印品第二十二

[0176b09] 復說壇呪成就吉祥誦持壇神法縛及一切諸天印。龍夜叉乾闥婆阿修羅迦樓羅緊那羅摩睺羅步多等驅使遣役。一切毘那夜迦魔等亦執印之時。皆摧碎。能攝菩薩金剛諸天等。作此印者。無量無邊功德。左右兩手合掌。內虛如蓮華形未開者。二大指並直竪。屈二頭指。以大指押之。左右二小指二無名指苾小指於無名指背上。無名指於中指背上於頂上著之。如佛頂髻。即是佛頂根本印。右此印亦作之。敢得天地動。山石背倒。十方諸天皆大振動。所有須彌山海所有佛皆來隨喜。諸佛歎言希有。得此印者共成佛一種呪師等。若有人作得此印。護淨頭上帶之。得不退轉。果當作佛。決定無疑。常持此印。當生迦膩瑟吒天生。大力金剛常擁護日夜不離。無畏寶蓮華廣聚佛頂一切如來心根本印。用根本呪呪之。取前根本印。左手頭指直竪。是心印。用心呪呪之。所作種種一切事用之。於十大陀羅尼用之。成十地各各別用。得不退轉之處。心中心亦用前印呪之。便用大驗。用結界。結十方界。護他護自身。用灌頂逐日轉用之。用前印心上即是禪定印。亦名受法印。准前印臍上著之。入佛堂。入壇行道並用之。此即護身。又准前心印名金剛嗔怒印。

[0176c05] 𤙖

[0176c06] 作此聲。好作此印。作金剛勢。一切用之所。所作諸事求願成就吉祥等。亦用此印。

[0176c08] 又准前印。名一切菩薩印。印名亦別。呪亦別。與此印相應者並用前印。

[0176c10] 用之取同前印。遍身印之。名曰甲印。

[0176c11] 所作一切諸事。壇中請召諸神等。求金銀珍寶一切財物及一切善事。皆用此印。又准前印作之。如是作此印者。百千俱胝那庾多印並作以訖。名字手印。又呪雖別。並同用此印。

[0176c16] 如上諸印數多用不過此印幡轉用之。一切隨意。如夜闇中日出照於天下。一切眾生得於眼目。此印亦爾。能為一切諸印作其眼目。此一箇印若轉用時。與一切諸印同並用盡。一切所用呪師皆用此一切佛頂印。名字別亦用此印。百千俱胝那庾多使者並皆用此印。又准前印。舒二頭指直竪。作嗔怒。即向頭上著之。名嗔怒印。有數般嗔怒。一是佛頂嗔怒族。二是蓮華嗔怒族。三是金剛嗔怒族。四是摩尼嗔怒族。更有餘嗔怒等。皆用此印呪如上。如上等印並翻覆用之。准前嗔怒印。還復舊深著二頭指屈。即是鉤印。此是嗔怒鉤印。所作事求願成就。投鬼縛魔。皆用此印攝之。

[0177a01] 又准前誦嗔怒呪。呪使用之追百千俱胝使者。皆用此前兩印。呼喚驅使皆用嗔怒呪印大驗。又准前。四指交捧。即名捲印。一切猛惡事作之賊惡人惡鬼惡魔毘那夜迦。皆用此印呪之。一切夜叉羅剎步多毘舍遮等鬼。皆悉悶絕擘地。惡龍賊等並皆碎滅而走他鄉。逆賊怨敵虎狼師子蚖蛇蜘蛛一切毒虫之類。皆悉消散。呼喚驅使皆悉自在。

[0177a09] 若用此印追喚比丘比丘尼。天龍神。婆羅門剎帝利毘舍首陀。宰相百官大臣等。若男若女。一切人民。收攝呼喚驅使千里。亦隨意自在。

[0177a13] 准前鉤舒無名指。為大嗔怒印。若作嗔怒惡事。皆用此印。此大嗔怒印指須彌山皆倒。何況小山諸餘物等夜叉羅剎。及大海等指皆乾枯。指天天烈星宿日月皆悉墮落。何況惡鬼惡賊等思惟此印。並皆雜碎。夜叉羅剎難令惡鬼惡龍。蚖蛇師子虎狼一切毒虫。狐魅厭禱惡心呪師幻或呪術。一切世間所有諸惡物。悉能降伏。

[0177a21] 左手作捲。以大指捻頭指中節。名蓮華佛頂心。即誦一切如來根本印呪。此用結界。護身洗身。體著衣灌頂。驅使召請。與鬼神食。禮拜供養。燒香散花。發遣雜使。用一切隨喜。一一用此印。

[0177a26] 舒手名為發遣印。我說此一切祕密印了名曰蓮華佛頂無畏印并法并呪。次說一切受持作法呪。即說呪曰。

[0177a29] 唵鉢頭摩暏麗𤙖

[0177b01] 此是洗浴呪二十一遍。能滅一切罪。所作吉祥事皆成就。

[0177b03] 唵末尼什嚩犁𤙖

[0177b04] 此是洗手潔淨呪。

[0177b05] 唵尾縛摩羅鉢頭迷𤙖

[0177b06] 此是淨身呪。

[0177b07] 唵鉢頭摩像何犁𤙖

[0177b08] 此是衣裳呪。

[0177b09] 唵布瑟婆鉢頭迷𤙖

[0177b10] 此是呪花呪。

[0177b11] 唵杜嚕鉢頭迷𤙖

[0177b12] 此是呪香呪。

[0177b13] 唵彌哩彌哩鉢頭摩三摩(引)賀羅(六)𤙖

[0177b14] 此是呪食呪。

[0177b15] 唵鉢頭摩補[齒*來]𤙖

[0177b16] 此是呪食呪香供養壇中呪。

[0177b17] 唵娑羅娑羅鉢頭迷𤙖

[0177b18] 此是薰香呪。

[0177b19] 唵度知度知僧何羅鉢頭摩尾摩犁[言*牛]

[0177b20] 此是呪白芥子稻穀花呪用散之。

[0177b21] 唵摩尼鉢頭迷素嚕素嚕噻嚩訶

[0177b22] 此是火火呪。

[0177b23] 唵摩尼嚩孫馱唎噻嚩訶

[0177b24] 此是大地禁地時用。

[0177b25] 唵鉢頭摩末尼摩拏唎儞𤙖

[0177b26] 此是座呪。

[0177b27] 唵鉢頭摩迦彌儞𤙖

[0177b28] 此是入壇呪。

[0177b29] 唵鉢頭摩啫迦羅嚩唎𤙖

[0177c01] 此是行道呪。

[0177c02] 唵鉢頭摩什嚩羅牟律陀(引)尼𤙖

[0177c03] 此是禮拜呪。

[0177c04] 唵鉢頭摩什嚩囉地波耶𤙖

[0177c05] 此是燃燈呪。

[0177c06] 唵鉢頭摩摩唎儞社耶𤙖

[0177c07] 此是花鬘呪。

[0177c08] 唵鉢頭摩末尼娑羅誓曳噻嚩訶

[0177c09] 此是呪水呪。

[0177c10] 唵噻怖吒鉢頭摩末尼徑林什嚩(二合)嚕瑟(二合)沙𤙖

[0177c12] 此是結界呪用之。

[0177c13] 唵鉢頭牟鳥瑟膩(二合)沙波羅(二合)嚩囉乾陀唎啫(二合)泥𤙖

[0177c15] 此是供養呪。

[0177c16] 唵尾麼囉濕羅(二合)麼[口*梨](二合)咄嚕咄嚕噻嚩訶

[0177c18] 此是牛五味汁呪。

[0177c19] 唵鉢頭摩娑慕地唎三摩呵羅(二合)𤙖

[0177c20] 此是雲呪。

[0177c21] 唵三曼多婆利迦羅曼底哩𤙖

[0177c22] 所作一切事時呪。

[0177c23] 唵鉢頭嚩利啫囉啫囉散啫囉𤙖

[0177c24] 行呪。

[0177c25] 唵鉢頭牟瑟膩(二合)沙末尼三曼多毘囉(二合)蒲陀泥𤙖

[0177c27] 此是光炎呪。呪師自用。

[0177c28] 唵薩摩怛他誐多囉尸弭(二合)散注陀那鉢頭迷𤙖

[0178a01] 咄嚕咄嚕𤙖

[0178a02] 此是供養佛香花呪。

[0178a03] 唵阿牟伽末尼鉢頭牟瑟膩(二合)沙步嚕步嚕薩摩怛他誐多噳醯耶(二合)盧枳底什

[0178a05] 嚩(二合)囉𤙖

[0178a06] 此是一切呪王族呪。

[0178a07] 唵鉢頭摩戰嬭乎嚕乎嚕𤙖𤙖泮吒

[0178a08] 嗔怒呪。

[0178a09] 唵勞陀羅(二合)吒荷娑尾訖唎(二合)多[利-禾+登]瑟吒唎(二合)什嚩(二合)囉祁儞摩訶娑摩噻怖囉𤙖孃(引)

[0178a12] 此是嗔怒呪作一切事用。

大佛頂無畏寶廣聚一切如來佛頂大壇功能品第二十三

[0178a15] 爾時世尊即說火壇。若欲求願者。皆須火壇並用根本呪心呪心中心呪。及勇猛嗔怒。並用心呪根本呪心中心呪。結界呼驅使發遣。

[0178a19] 若欲興雲降雨。及上雨惡風暴雨霜雹非時霡等。

[0178a21] 爾時世尊即說偈言。

[0178a22] 一切顛癎攝受及相愛。所有惡魔怨象鼻等。四方鬪戰。夜叉乾闥婆金翅緊那羅睺步多等。福德成就總明及延壽。一切眾罪三惡并七逆。福成滅罪。皆須作護摩。成就二十七種護摩法。意中所起吉凶善惡等。亦作大法。隨意得成就。

[0178a28] 次作火壇法。

[0178a29] 若欲起首誦持呪護魔法。一切天神皆歡喜。其火壇於中心作天神。四方一肘上下等。於火爐上面加四寸方裏許團圓向外。向外方口頭稍交籠。即於爐中作一輪。其輪厚一寸。大小一尺。面用泥作之。先用細泥作之。先用細泥。後用牛糞。和種種香。一日三迴泥其火爐四方四面。

[0178b07] 作方壇。縱廣一肘二肘乃至八肘。於上畫作種種神形印契等。其壇並作四門。以繩界圍之。呪師坐處開一門。

[0178b10] 若作善事時。取有汁白乳者。木甜物蘇蜜乳石蜜等。搆木枝梨桃柳木桑木。其木枝顆取一事用之。其枝並一擘手燒火柴。並用此木長尺二寸。通燒柴須乾者無虫者得著火。令火自著莫吹之。欲作此法時。呪師清淨洗浴。如淨行婆羅門。

[0178b16] 以上如是法。並用佛頂根本呪心呪心中心呪作之。

[0178b18] 又法作一爐同前。於爐中一蓮華大小如前。離地四寸。柴木枝等同前。每日三時作火法。且午黃昏時。若不得三時二時莫絕。且起黃昏作之。其呪師坐處皆須當面坐。其使人所將來物。並向左邊著之。一切所有供養等。並如前作之。

[0178b24] 又第二火爐上畫金剛部浴契印等。誦嗔怒根本呪心呪心中心呪。一切降伏怨敵等嗔怒。皆用此火法作呪等。

[0178b27] 又法作三角火爐。深二十。上面去火三指作三重。三角裏許寬外口稍小。於中作一拔折羅高一指長八指。其外壇准前嗔怒畫之。其木並用吉者有刺者却地羅木棗木皂莢木一切刺木壇等。其木枝長十指。並用此木。不用全乾。餘如常法說。並用嗔怒呪印。所與飲食並著毒藥辛苦物鳥頭附子等。此壇殺破滅壞天神人民諸魔等用此法。

[0178c06] 又法取蓮華蘇稻穀花白芥子諸[飢-几+甘]菓木枝。取一百八段。如前長短。所求願者皆得成就。所燒香等香善願用之。

[0178c09] 又法取壇香末白芥。取白芥子蘇蜜。一呪一擲火中。燒用桑木。火燒准前法。命延年百歲。

[0178c12] 又法取乳頭香一切花香。蘇蜜酪相和。一呪一擲火中。滿八百遍。用桑木為柴木枝用五菓大顆用一色。所求和合憐愛皆得成就。

[0178c16] 又法取烏麻粳米。蘇蜜酪相和。一呪一擲火中。如是滿八千遍。取搆木為柴燒之。得滅一切罪障。不問輕重。

[0178c19] 又法取龍花蘇蜜。八千遍呪之。取柿子木為柴火燒之。遍數滿以雨即下。

[0178c21] 又法取蔓菁子。蘇蜜酪相和燒。八千遍其雨即上。

[0178c23] 又法取粳米烏麻酪。蘇蜜相和。取尸陀林中柴為火燒。一呪一擲。如是八千遍。止惡風曝雨寒冷等難。

[0178c26] 又法取悉香莨菪子麻子曼陀羅蔓菁油却羅尾羅木為火。一呪一擲。如是滿八千遍。即得八十四百千種顛癎魔鬼虎病等諸鬼皆悉啼哭而走。若無前木。用[木*(尤-尢+升)]木代之亦得。

[0179a01] 又法取蘇蜜塗棘柴上。還取其柴為火。一呪一擲。如是滿八千遍。一切怨敵皆自消滅。

[0179a03] 又法取莨菪子白芥子粳米沙糖。蘇蜜酪相和。佉陀羅木為火。一呪一擲火中。如是滿八百。即一切毘那夜迦。直走殺打。調伏一切毘那夜迦。

[0179a07] 又法。取拈蓮花池間。取蓮花莖葉花。蘇蜜酪等相和。取五菓木為火。一燒一擲火中。如是滿一百八遍訖。即得功德天現身來。問呪師言。有何事須何物。呪師答言。願與我錢財。莫令乏盡。即得其願。天即不現。呪師若行若坐。皆見伏藏。所用無盡。

[0179a13] 又法。取赤牛乳。白芥子稻穀花。蘇蜜相和。取天木為火。一呪一擲火中。如是滿八百遍。即於一切鬪戰之處勝他。

[0179a16] 又法。取阿迦枳使羅。白芥子。酪粆糖蘇安悉香相和。以五木為火。一呪一擲火中。如是滿八千遍。即一切天龍夜叉乾闥婆阿修羅迦樓羅步多等皆被打。降伏歸依。

[0179a20] 又法。取莨菪子。白芥子酢相和。棘子木為火。一呪一擲火中。如是八千遍。所有難降伏鬼人皆作此法。

[0179a23] 又法。取白芥子。安悉香阿魏藥鳥麻油相和。取皂莢木為火。一呪一擲火中。如是滿八百遍。一切凶猛事。須作此法。

[0179a26] 又取白芥子．迦羅尾羅花(無者取桝用)．天木葉。蘇蜜酪相和。取[木*(尤-尢+升)]木為火。一呪一擲火中。如是滿八千遍。一切真怒惡事作之。

[0179a29] 又法。取蘇摩那花。蓮花葉天門冬蘇蜜乳酪相和。取桑木為火。一呪一擲火中。如是滿八千遍。如是滿三日三夜。即得王妃百官一切人民。皆來降伏。恭敬供養。

[0179b04] 又法。取壃莨菪子天木。取若叅汁和。棘木柴為火。一呪擲火中。如是滿八千遍。一切怨家皆用此法。

[0179b07] 又法。取毒藥和血。莢皂木柴為火。一呪一擲火中。如是滿八千遍。即三日內其所有怨敵直皆死盡。若降伏怨敵。當作此法。

[0179b10] 又法。取鹽白芥子相和。柴火准前。一呪一擲火中。如是滿八千遍。三日內一切怨家大將直皆死盡。

[0179b13] 又法。取鹽糖猫兒毛鷄子髑髏。蔓菁油相和。取皂莢木為火。一呪一擲。如是滿八千遍。所有怨家。直皆逃盡。

[0179b16] 又法。取青蓮華．蘇末那花．蓮華葉．白芥子。安悉香酪蘇蜜相和。取稱木為火。一呪一擲火中。如是滿八百遍。所有一切眾生病厄難中一切鬼神。悉皆遠去。不敢近人。

[0179b20] 又法。蔓菁子續葰子。蜜蘇酪相和。稱木為火。一呪一擲火中。如是滿八千遍。一切諍訟爭競所有怨家。皆自消滅。

[0179b23] 又法。取檀香紫檀白芥子。安悉香煎香油酪蜜蘇相和。取却地羅木枝。取桑木為火。一呪一擲火中。如是滿八千遍即呪。洗浴清淨著新淨衣結界。然後作此法。燒種種香。一切如來。一切菩薩。一切金剛族。一切壇天神。皆自現形。所求隨意。延壽更加百年。命終之後。生極樂世界。蓮華化生。生不忘。常憶宿命。此是金剛護摩法所用之處。皆得通達無種不成。一切罪皆得消滅。爾時世尊即說偈言。

　若能依上持法者　　能除一切諸惡業
　三惡八難及四重　　所有怨敵及諍競
　八十四風及諸病　　如上罪病皆能除
　延年益壽超十地　　一切諸佛及菩薩
　常來擁護生佛國　　號名諸佛所生子

[0179c09] 佛告金剛。希有此陀羅尼。汝今收取。我今付屬於汝。護諸佛國。

[0179c11] 爾時金剛夜叉大將。及迦膩瑟吒天。有餘三十三天宮諸神。帝釋梵天王四大天王。自在天大自在天等。前白佛言。世尊。我今受得一切大佛頂族王。為護佛國王及諸四眾。若有讀誦受持聽聞此法書寫。若自寫。若教人寫。若自隨喜。教他隨喜。乃至菩提道。不悔不忘。不謗此陀羅尼者。金剛言。我能擁護。日夜不離是諸人所。佛言。善哉善哉。汝能如是不可思議。

[0179c20] 爾時四眾。聞佛所說。皆大歡喜。信受奉行。

大佛頂無畏寶廣聚經卷第五

【經文資訊】大正藏第 19 冊 No. 0946 大佛頂廣聚陀羅尼經
【版本記錄】CBETA 電子佛典 2016.06，完成日期：2016/06/15
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，北美某大德提供
【其他事項】本資料庫可自由免費流通，詳細內容請參閱【中華電子佛典協會資料庫版權宣告】

本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA