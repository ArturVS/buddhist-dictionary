大花嚴長者問佛那羅延力經

罽賓國三藏般若共利言譯

[0853a06]  如是我聞：

[0853a06]  一時，薄伽梵在室羅筏悉底國逝  多林給孤獨園。時大花嚴長者，從坐而起整  理衣服，長跪合掌而白佛言：「大德世尊！一切
有情施飲食者，當得何報？」

[0853a10]  爾時，薄伽梵告長者言：「若施食者，得如來力。」

[0853a11]  時大長者復白佛言：「世尊！其如來力，頗有  譬喻而能宣說，令我聞不？」

[0853a13]  佛告長者言：「有，善男子！不可以少因緣而能  說之。」復告長者：「如十凡牛力等一犎牛力，  十犎牛力等一犀牛力，十犀牛力等一凡象
力，十凡象力等一設臘婆力  (形如  麚  面似犀牛身，有八脚四在背上、四  踞地行，下足若困翻上憩，令上足下履地而行，力能負象)  ，十設臘婆力等一鬪
戰象力，十鬪戰象力等一醉象力，十醉象力  等一野象力，十野象力等一羯嚟耨迦象力，  十羯嚟耨迦象力等一拘牟頭花象力，十拘
牟頭花象力等一嗢鉢羅花象力，十嗢鉢羅  花象力等一寧盧鉢羅象力，十寧盧鉢羅象  力等一大香象力，十大香象力等一五色  師子王力，十師子王力等一人中力士力，十
力士力等一諾拘羅力，十諾拘羅力等一  遏主那力，十遏主那力等一毘摩細那力，十  毘摩細那力等一那羅延力，六百六十三那  羅延力等佛世尊一毛孔力，八萬四千毛孔
之中一一皆具如是那羅延力，八萬四千毛  孔之力等薄伽梵一節之力。」

[0853b02]  佛告長者：「以是當知，諸佛如來一一節中，皆  具八萬四千六百六十三種那羅延力。」

[0853b04]  佛說此經已，大花嚴長者聞佛所說，歡喜奉  行。

大花嚴長者問佛那羅延力經

* * *

【經文資訊】大正藏第 14 冊 No. 0547 大花嚴長者問佛那羅延力經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
