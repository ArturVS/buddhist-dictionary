佛說長者施報經

西天譯經三藏朝散大夫試鴻臚卿傳教大師臣法天奉　詔譯

[0880a13] 如是我聞：

[0880a13] 一時，佛在舍衛國祇樹給孤獨園。爾時，有長者名給孤獨，來詣佛所，頭面禮足，於一面坐。

[0880a16] 佛告長者：「若復有人以上妙飲食，如法布施，或自手施，或恒時施，不能獲於廣大福報。於意云何？以其彼人心求富貴及快樂故。若復有人，不為衣食臥具、富貴快樂，以妙飲食如法布施，當得大富，及得妻子男女僕從眷屬孝順侍養。於意云何？以其彼人為諸有情而行布施。」

[0880a22] 佛言：「長者！過去世時有長者婆羅門，名彌羅摩，行大施會，以八萬金盤滿盛金屑，而行布施；復以八萬銀盤滿盛銀屑，而行布施；復以八萬金盤滿盛銀屑，而行布施；復以八萬銀盤滿盛金屑，而行布施；復以八萬銅盤滿盛種種細妙珍味飲食，而行布施；復以八萬乳牛，而行布施；復以八萬童女，以上妙衣服真珠瓔珞種種莊嚴，而行布施；復以八萬金床銀床象牙床木床，安置種種細妙裀褥，而行布施；復以八萬輦輿車乘，敷以白[疊*毛]及憍尸迦衣，種種嚴飾，而行布施。」

[0880b05] 佛言：「長者！彼彌羅摩如是行施，不如有人以其飲食施一正見人，所得果報勝前果報。於意云何？以其此人不墮邪見故。」

[0880b08] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，所得果報勝前果報。」

[0880b11] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，所得果報勝前果報。」

[0880b15] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，所得果報勝前果報。」

[0880b19] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，所得果報勝前果報。」

[0880b24] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，所得果報勝前果報。」

[0880c02] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，所得果報勝前果報。」

[0880c08] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，所得果報勝前果報。」

[0880c15] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，所得果報勝前果報。」

[0880c23] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，所得果報勝前果報。」

[0881a03] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施一如來、應、正等覺，所得果報勝前果報。」

[0881a12] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施如來、應、正等覺，施如來、應、正等覺不如施佛及隨佛大苾芻眾，所得果報勝前果報。」

[0881a22] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施如來、應、正等覺，施如來、應、正等覺不如施佛及隨佛大苾芻眾，施佛及隨佛大苾芻眾不如施四方一切持鉢僧食，所得果報勝前果報。」

[0881b06] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施如來、應、正等覺，施如來、應、正等覺不如施佛及隨佛大苾芻眾，施佛及隨佛大苾芻眾不如施四方一切持鉢僧食，施四方一切持鉢僧食不如施四方一切僧園林，所得果報勝前果報。」

[0881b18] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施如來、應、正等覺，施如來、應、正等覺不如施佛及隨佛大苾芻眾，施佛及隨佛大苾芻眾不如施四方一切持鉢僧食，施四方一切持鉢僧食不如施四方一切僧園林，施四方一切僧園林不如施四方一切僧精舍，所得果報勝前果報。」

[0881c05] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施如來、應、正等覺，施如來、應、正等覺不如施佛及隨佛大苾芻眾，施佛及隨佛大苾芻眾不如施四方一切持鉢僧食，施四方一切持鉢僧食不如施四方一切僧園林，施四方一切僧園林不如施四方一切僧精舍，施四方一切僧精舍不如盡形志心歸依佛法僧，所得果報勝前果報。」

[0881c19] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施如來、應、正等覺，施如來、應、正等覺不如施佛及隨佛大苾芻眾，施佛及隨佛大苾芻眾不如施四方一切持鉢僧食，施四方一切持鉢僧食不如施四方一切僧園林，施四方一切僧園林不如施四方一切僧精舍，施四方一切僧精舍不如盡形志心歸依佛、法、僧，盡形志心歸依佛法僧不如盡形不殺生、不偷盜、不婬欲、不妄語、不飲酒，所得果報勝前果報。」

[0882a07] 佛言：「長者！彼彌羅摩如是行施，不如有人以其飲食施一正見人，一正見人不如施百正見人，百正見人不如施一須陀洹，一須陀洹不如施百須陀洹，百須陀洹不如施一阿那含，一阿那含不如施百阿那含，百阿那含不如施一阿羅漢，一阿羅漢不如施百阿羅漢，百阿羅漢不如施一緣覺，一緣覺不如施百緣覺，百緣覺不如施如來、應、正等覺，施如來、應、正等覺不如施佛及隨佛大苾芻眾，施佛及隨佛大苾芻眾不如施四方一切持鉢僧食，施四方一切持鉢僧食不如施四方一切僧園林，施四方一切僧園林不如施四方一切僧精舍，施四方一切僧精舍不如盡形志心歸依佛、法、僧，盡形志心歸依佛、法、僧不如盡形不殺生、不偷盜、不婬欲、不妄語、不飲酒，盡形不殺生、不偷盜、不婬欲、不妄語、不飲酒，不如有人於十方世界，徧一切處行大慈心饒益眾生，離諸分別心無相故，所得果報勝前果報。」

[0882a12] 爾時世尊說此語已，告長者言：「往昔彌羅摩婆羅門行大施會者，非別沙門婆羅門等，則我身是。」

[0882a15] 時給孤獨長者聞佛說已，無我見、人見、眾生見、壽者見，遠離惑想，心得清淨，悟寂滅忍。

佛說長者施報經

【經文資訊】大正藏第 01 冊 No. 0074 長者施報經
【版本記錄】CBETA 電子佛典 2014.04，完成日期：2014/04/26
【編輯說明】本資料庫由中華電子佛典協會（CBETA）依大正藏所編輯
【原始資料】蕭鎮國大德提供，張文明大德提供，北美某大德提供，法雨道場提供新式標點
【其他事項】本資料庫可自由免費流通，詳細內容請參閱【中華電子佛典協會資料庫版權宣告】

本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA