氷揭羅天童子經
特進試鴻臚卿大興善寺三藏沙門大廣智不空奉　詔譯

[0291c11]若有行者持此明者。或能乞食或專喫乳粥或能自食。當於像前持誦滿三十萬遍。然後作火法。取玉柔作一千八片。一誦一擲火
中燒。每日三時滿四十日。證云云所求皆遂。

[0291c16]又取玉柔和安悉香作丸。從黑月八日起首終十四日。日別三時時別誦一千八遍。以前丸擲火中。其童子或晝或夜。必來現身而為
伴侶滿一切願。任意使令無不諧剋。

[0291c20]又法取安悉香作丸。於七日中每日三時。時別一千八遍。一誦一擲一丸火中。必獲邑主無事不果。

[0291c23]其行者欲行此法時。先應誦七十萬遍。

[0291c24]造像法。其像用白檀香木。長六指作童子形狀。左手把菓右手垂作滿願掌向外。置道場中。作種種飲食乳粥香花供養。取赤色花。每
花一誦一擲童子身上。滿十萬遍其童子必來現身。即得滿一切願。日施千人上妙衣食無所闕乏。

[0292a01]又法每日三時。時別取蘇合香作一千八丸。於火中滿七日已。其童子現身指授伏藏。若能日日受持獲大利益示其寶藏。及修羅窟
穴亦然。指授必滿其願得大財寶。

[0292a05]若人被拘縶時。當誦此明即得解脫。

[0292a06]又法欲令一切人見即歡喜。稱彼人名誦滿十萬遍即皆歡喜。

[0292a08]又法取無憂木。於高山頂上燒之。和安悉香作一千八丸擲火中。即得安穩成就欲令見即見壽命千歲。

[0292a11]  陀羅尼真言曰。

[0292a12]  
oṃ  ṭi  vi  ṭi  ni  svā  hā  
唵  [打-丁+致]  苾(部必反)  [打-丁+致]  儞　娑嚩　訶

[0292a14]  又一本云。

[0292a15]  
oṃ  ṭi  ja  ṭi  ni  svā  hā  
唵  [打-丁+致]  惹  [打-丁+致]  儞　娑嚩　訶

[0292a17]  其根本契者。二手虛心合掌。若召請時以禪  智三度來去。若發遣時外撥三度。

[0292a19]  請火天明契　真言曰。

[0292a20]  
oṃ  a  gna  ye  a  ga  a  ga  svā  hā  
唵　阿　祁那　曳　阿　蘖　阿蘖　莎　訶

[0292a22]  發遣明曰。

[0292a23]  
a  gna  ye  ga  ccha  ga  ccha  svā  hā  
阿　祁那　曳　蘖　車　蘖車　莎　訶

[0292a25]  其契相者。右手屈大指於掌中。頭指屈如鉤。以柱大指背當下節。餘並舒之。召請時但以頭指三招。若發遣時外撥三度即是。

[0292a28]  護身契明曰。

[0292b01]  
oṃ  kro  dha  na  hūṃ  jaḥ  
唵　俱嚕　馱　曩  𤙖  惹

[0292b03]  其契者以右手作拳。竪大指觸身五處即未然護。

氷揭羅天童子經

[0292b06]保延三年七月二十三日於仲川之寫了一校了

[0292b08]承安四年(甲午)十二月二十日以三本交合傳受玄證本也

* * *

【經文資訊】大正藏第 21 冊 No. 1263 冰揭羅天童子經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
