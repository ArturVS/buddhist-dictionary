佛說持明藏瑜伽大教尊那菩薩  大明成就儀軌經卷第一
大明成就分第一

龍樹菩薩於持明藏略出

西天譯經三藏朝散大夫試光祿卿  明教大師臣法賢奉　詔譯

[0677b31]  爾時世尊言。此大毘盧遮那如來瑜伽大教。  若有善男子。樂欲修習諸成就法者。應於是  教尊那菩薩大明法中。一心專注精懃修習。
於所願求無不成就。若有行人。欲作最上殊  勝成就者。先於大海岸邊。誦尊那菩薩根本  大明。造沙塔六洛叉得數滿已。於所求事必  獲成就。

[0677c06]  復次若欲求見觀自在菩薩。或多羅菩薩或  金剛手菩薩等。如前修習。是諸菩薩必為現  身。安慰行人與滿所願。乃至或作敬愛等法。
或求種種聖藥。或求阿蘇囉王位。或求持明  天位。如是之事必獲成就。若久久修習專注  不退。乃至菩薩之位亦可獲得。

[0677c12]  復次行人若於佛塔前或菩提道場。所持誦  大明一俱胝。誦數滿已得阿羅漢。現身與語  獲大利益。此後與阿羅漢同行亦同其威德。
又復行人往前正覺山頂。於佛塔前常持鉢  食。誦大明一俱胝。誦數滿已。得見金剛手菩  薩。菩薩自引行人  入  吉祥門。告行人言汝入
此門。無諸魔難所求願滿。離一切怖受大快  樂。而於將來得見慈氏。聞說妙法證菩薩地  乃至或得阿吠嚩哩底迦菩薩之位。又復行
人或往尾補羅山頂。一切潔淨常持鉢食。於  有舍利像前。隨力備辦香花燈塗而作供養。  誦大明三洛叉。至數滿已。行人別備廣大供
養。行人倍加潔淨齋戒。至十五日竟日連夜  持誦不輟。金剛手菩薩決定現身引接行人。  往自本宮及遊吉祥門。令行人入得延壽命
齊於日月。又復行人往三道寶堦佛塔之處。  常持鉢食右遶佛塔。誦大明一俱胝。誦數  滿已。得見無能勝及訶利帝等所求如意。
其訶利帝接引行人。往自本宮與種種聖藥。  其無能勝現身。為行人說法令證菩提道及  授與聖藥。變行人身具殊勝相。及得一切菩
薩接引證道。乃至速坐菩提道場。此尊那大  明。乃是一切如來及諸菩薩同所宣說。能與  眾生作大利益。乃至獲得無上正等正覺。

[0678a07]  復次若有眾生。作大惡業無有善種。於菩提  心無由生起。菩提分法永不獲得。如是之人  忽遇知識。誦此大明一歷耳根。重罪減劣善
種即生。何況行人恒常持誦專注精懃。如是  之人求成就者決定獲得。

觀智成就分第二之一

[0678a13]  復次行人。若欲修習諸成就法者。先須修習  觀智。及諸印相皆令精熟。無使謬誤方可求  諸悉地。若於尊那菩薩法中求悉地者。先觀
尊那菩薩根本微妙字輪安自身分。所謂觀  唵字安頭上。觀左字安兩目。觀隷字安項頸。  觀卒字安兩臂。復觀隷字安心上。觀尊字
安於臍中。觀禰字安兩股。觀莎字安兩腨。行  人觀此尊那根本微妙字相。於己身分一一  分明已。是人先身所作。一切罪業悉能除滅。
所求悉地決得成就。或作息災增益敬愛調  伏等法。所誦大明各各差別。作息災法所誦  大明曰。

[0678a25]  唵  (引)  左隷  (引一)  祖隷  (引二)  尊禰  (引)  莎  (引)  賀  (引三)

[0678a26]  作增益法所誦大明曰。

[0678a27]  唵  (引)  左隷  (引一)  祖隷  (引二)  尊禰  (引)  冒沙吒  (半三)

[0678a28]  作敬愛法大明曰。

[0678a29]  唵  (引)  左隷  (引一)  祖隷  (引二)  尊禰  (引)  曩莫  (三)

[0678b01]  作調伏法大明曰。

[0678b02]  唵  (引)  左隷  (引一)  祖隷  (引二)  尊禰  (引)  [口*弱]  呬吽  [口*癹]  吒  (半音三)

[0678b04]  若作如上四法。必須請召本尊及眾賢聖。作  法竟却發遣。

[0678b06]  句召大明曰。

[0678b07]  唵  (引)  左隷  (引一)  祖隷  (引二)  尊禰  (引)  紇哩  (二合引三)

[0678b08]  發遣大明曰。

[0678b09]  唵  (引)  左隷  (引一)  祖隷  (引二)  尊禰  (引)  吽  (引三)

[0678b10]  復次行人作曼拏羅時。欲請本尊及句召壇  中賢聖者。先誦枳里枳里金剛大明而作潔  淨。大明曰。

[0678b13]  唵  (引)  枳里枳里  (一)  嚩日囉  (二合)  吽  (引)  癹吒  (半音二)

[0678b14]  誦此明作潔淨已。行人觀想本尊尊那菩薩。  於色究竟天下降來。入曼拏羅中。又想曼拏  羅中有師子之座。蓮華普遍種種裝嚴。即結
獻座印及誦獻座明。請菩薩坐已。即結菩薩  根本印。及誦根本大明供養菩薩。行人即言  菩薩善來。及獻閼伽等。然後作法持誦。

[0678b20]  又復行人依法作曼拏羅。及結界灑淨已。行  人於曼拏羅前。端坐正念作於觀想。想前根  本微妙字輪。安諸身分。初想一切如來在於
頂上。作此想時用結三昧印。次想左字在於  兩目。當用佛眼印。又想此字轉變成輪王有  大力勢。次想隷字作黑色在於項頸用結螺
印。即轉變成大忿怒不動尊明王。手執劍及  羂索。次想卒字現於心上。即變成佛身作赤  色有四臂。二手作合掌頂禮相。二手作說法
印降伏諸魔相。復想隷字現於兩臂。當用莎  悉帝迦印。一臂上變成不空羂索菩薩。面有  三目。一臂上變成觀自在菩薩。身作黃色。次
想尊字現於臍輪。當用尊那本印。變成本尊  尊那菩薩。若觀十八臂身作白色。若觀六臂  身作黃色。若觀四臂身作赤色。隨所觀相得
現前已。想此菩薩能於三界作大利益。次想  禰字現於兩股。用吉祥印。即變成佛及菩薩。  能成辦一切事。次想莎字現於兩腨。復用螺
印劍印。左腨上變成仡囉賀覲禰。右腨上變  成惹致儞。次想賀字現於兩足。用蓮華印。  即變成嚩日囉曩契明王。手執羂索。次用佛
眼菩薩印及佛眼菩薩大明。加持五處。明曰。

[0678c13]  唵  (引)  嚕嚕娑普  (二合)  囉  (一)  入嚩  (二合)  攞底瑟吒  (二合引二)  悉馱路左儞  (引三)
薩哩嚩  (二合引)  哩他  (二合)  娑  (引)  達儞娑嚩  (二合引)  賀  (引四)

[0678c16]  復次行人作觀智已。從座起立作合掌頂禮  印。及誦大明曰。

[0678c18]  曩莫颯鉢多  (二合)  喃  (引一)  三藐訖三  (二合)  沒馱俱  胝喃  (引二)  曩莫左隷  (引三)  尊禰
(引)  曩莫  (四)

[0678c20]  此大明力能破眾魔。無有魔及魔天敢違逆  者。次用發遣印發遣諸魔。使於行人無諸難  事。發遣魔印。以左手展舒作搖動令去勢。右
手作三昧金剛相。安在腰右側。以左足踏地  作忿怒。誦大明曰。

[0678c25]  曩莫  (一)  阿左隷  (引二)  祖隷  (引三)  尊禰  (引四)  賀曩  (五)  那  賀  (六)  摩他  (七)
尾特網  (二合)  薩踰娑  (引)  囉野多  (八)  吽  (引)  癹吒  (半音九)

[0678c28]  次作結界印。以二手於虛空十方上下。旋動  如風相成印。即誦大明曰。

[0679a01]  唵  (引)  左隷  (引一)  祖隷  (二)  尊禰  (引三)  達迦達迦  (四)  入  嚩  (二合)  攞入嚩
(二合)  攞  (五)  薩哩嚩  (二合)  禰輸  (六)  滿  馱滿馱  (七)  吽  (引八)

[0679a04]  此明可於一切處用結界。次用一切成就明。  加持塗香及淨水。入曼拏羅灑淨已。即結樓  閣印。以二手平仰相叉微屈。舒二頭指二拇
指。附二頭指側成印。結此印時。想最上殊妙  宮殿樓閣。得現前已。復想微妙字化成種種  殊妙蓮華裝嚴師子之座。作觀成已。即誦請
召大明。請召本尊及眾賢聖。入中處座。隨以  本部安為中座。若以尊那為本部。即以尊那  為中座。即觀想尊那菩薩一十八臂。身白如  秋月色。著於白衣種種裝嚴。以
[王*車]  璖為腕  釧。十指皆有環裝嚴。面有三目。最上左右二  手作說法相。右第二手作施無畏相。第三手  持劍。第四手執實鐸。第五手執尾惹布囉菓。
第六手執鉞斧。第七手持鉤。第八手執金剛  杵。第九手持數珠。左第二手持如意寶幢。第  三手持蓮華。第四手持軍尼。第五手持羂索。
第六手持輪。第七手持螺。第八手持賢瓶。第  九手持般若波羅蜜多經。於右邊安佛眼菩  薩及眾賢聖。左邊安金剛手菩薩觀自在菩
薩。諸餘菩薩及眾賢聖。隨意安布已。復用一  切成就明及佛眼菩薩明。加持閼伽及香花。  焚香奉上本尊及眾賢聖。即白言。菩薩及諸
賢聖以我信心及依三昧力。所奉上閼伽香  花等。唯願慈悲受我供養。其閼伽水。若作息  災法用乳汁大麥同作。若作增益法加脂麻。
若作調伏法加血及蕎麥同作。閼伽所用盛  閼伽器亦差別。即說請召印以沐浴印。改二  拇指附頭指側。如鉤相成印。請召大明曰。

[0679b03]  曩莫三貌訖三  (二合)  沒馱俱胝喃  (引一)  伊呬婆誐  嚩底  (二)  壹瑟吒  (二合引)  禰  (引)  嚩多
(引)  地瑟致  (二合)  帝  (引三)  唵  (引)  左隷  (引四)  祖隷  (引五)  尊禰  (引六)  [口*弱]  [口*弱]
娑嚩  (二合引)  賀  (引七)

[0679b07]  誦此明已。當誦獻座大明曰。

[0679b08]  唵  (引)  迦摩攞娑嚩  (二合引)  賀  (引)

[0679b09]  次說劍印。亦為不動尊明王印。以左手拇指  無名指小指作拳。舒頭指中指。以右手頭指  中指。入左拳中。餘指亦作拳成印。不動尊大  明曰。

[0679b13]  曩莫三滿多嚩日囉  (二合引)  赧  (引一)  唵  (引)  阿左攞  迦  (引)  [加/手]  (二)  贊噥
(女江反)  娑  (引)  達野吽  (引)  癹吒  (半音三)

[0679b15]  次說三昧耶印。以右手拇指捏小指甲。餘  指如金剛杵相成印。結此印誦三昧耶大明  曰。

[0679b18]  唵  (引)  商羯哩  (引一)  三摩曳娑嚩  (二合引)  賀  (引二)

[0679b19]  次獻閼伽印。以沐浴印只改磔大拇指。安頭  指側作合掌相成印。大明曰。

[0679b21]  唵  (引)  左隷  (一)  祖隷  (二)  尊禰  (三)  阿哩伽  (二合)  婆誐嚩  底  (四)  鉢囉  (二合)
帝  (引)  蹉娑嚩  (二合引)  賀  (引五)

[0679b23]  獻閼伽已。行人合掌作是言。大菩薩唯願慈  悲受此供養。行人復以金剛橛印。結界除魔。  以金剛杵為界。所結界隨法作用。或作大惡
法時。結此印以右手頭指如鉤。拇指如針安  於下面。此是橛印大明曰。

[0679b28]  唵  (引)  尊禰儞  (一)  計  (引)  攞野娑嚩  (二合引)  賀  (引二)

[0679b29]  結金剛界印。不改前印以右手頭指如鉤。左  手頭指直竪成印。於虛空中旋動。結金剛界  大明曰。

[0679c03]  唵  (引)  尊禰  (引)  儞  (一)  鉢囉  (二合引)  迦囉野娑嚩  (二合引)  賀  (引二)

[0679c05]  復次結金剛半惹囉印。不改前印以二頭指  二中指相捻。於頭上動搖成印。大明曰。

[0679c07]  唵  (引)  尊禰儞  (一)  半惹囉娑嚩  (二合引)  賀  (引二)

[0679c08]  次結根本印。念根本大明三遍。次結大印及  誦大明七遍。次結三叉印。以二手作拳。各舒  頭指中指無名指如三叉成印。大明曰。

[0679c11]  唵  (引)  尊娑嚩  (二合引)  賀  (引)

[0679c12]  次結搗杵印。以二手作拳。以二拇指相交成  印。大明曰。

[0679c14]  唵  (引)  左隷  (引)  吽  (引)

[0679c15]  次結幡印。以左手頭指中指。各竪立而作動  搖成印。大明曰。

[0679c17]  唵  (引)  尊

[0679c18]  次結幢印。以右手作拳。直竪頭指中指成印。  大明曰。

[0679c20]  唵  (引)  尊

[0679c21]  次誦不動尊心明。及金剛曩佉心明。加持香  花等為潔淨供養。不動尊心明曰。

[0679c23]  唵  (引)  [亢*欠]  (呼郎切引一)  吽  (引)  癹吒  (半音二)

[0679c24]  次誦金剛曩佉心明曰。

[0679c25]  唵  (引)  [口*爾]  曩  [口*爾]  俱  (半音)

[0679c26]  次結塗香印。以右手拇指。捏頭指頭。展舒餘  指。結此印及誦明加持塗香。奉上本尊及眾  賢聖。大明曰。

[0679c29]  唵  (引)  隷  (引)  娑嚩  (二合引)  賀  (引)

[0680a01]  次結花印。即不改前印誦大明曰。

[0680a02]  唵  (引)  尊娑嚩  (二合引)  賀  (引)

[0680a03]  次結香印。以右手拇指。捏中指頭節成印。誦  大明曰。

[0680a05]  唵  (引)  隷  (引)  娑嚩  (引二合)  賀  (引)

[0680a06]  次結出生印。以左手拇指。與頭指相捻成印。  即誦獻食明曰。

[0680a08]  唵  (引)  尊娑嚩  (二合引)  賀  (引)

[0680a09]  次結獻燈印。以右手拇指。捏中指第一節成  印。大明曰。

[0680a11]  唵  (引)  禰  (引)  娑嚩  (二合引)  賀  (引)

[0680a12]  如上所說奉獻佛及賢聖諸供養具。乃至飲  食香花等。所有印及大明。各隨本部先後次  第施設。若作息災等法先用塗香等。然後結
獻供養印。或作觀想或內或外。一切供養奉  上賢聖。

[0680a17]  次結大印。以二手各作拳。安於心想。二掌內  各有阿字成印。以此印獻諸賢聖。

[0680a19]  次結蓮華印。以二手相合。八指各相離竪如  蓮華相二拇指屈入掌成印。結此印獻諸賢  聖大明曰。

[0680a22]  唵  (引)  左隷  (引一)  祖隷  (引二)  尊禰  (引三)  室哩  (二合引)  洛  剎彌  (二合引)  冒沙吒
(半音四)

[0680a24]  次結根本印。以二手作合掌。舒二拇指入掌  中成印。根本明曰。

[0680a26]  唵  (引)  尊怛囉  (二合引)  野  (引)  阿娑怛囉  (三合)  劍  (一)  唵  (引)  祖底娑普  (二合)
囉  (二)  阿鉢娑怛囕  (二合)  唵  (引)  尊  賀曩曩  (引)  囉贊  (三)

[0680a29]  次結八輻輪印。以二手相倒。展舒磔開十指。  以右手壓左手背成印。於頂上動搖誦大明  曰。

[0680b03]  唵  (引)  尊  (一)  鉢囉  (二合)  娑普  (二合)  囉作訖囕  (二合二)

[0680b04]  次結羂索印。以二手相合。以二無名指如鎖  成印。誦大明曰。

[0680b06]  唵  (引)  尊吽  (引)  癹吒  (半音)

[0680b07]  次結鉤印。以左手拇指無名指小指頭指。屈  如鉤成印。誦大明曰。

[0680b09]  唵  (引)  左隷  (引一)  祖隷  (引二)  尊禰  (引)  紇哩  (二合引三)

[0680b10]  次結獻廣大供養印。以二手合掌。十指屈第  三節。各不相著成印。安頂上。行人結此印時。  發不可思議心。無我所心無取捨心。復觀想
世間一切殊妙香花珍寶。乃至寶山及大海  中寶藏。一切之物悉皆現前。用獻一切佛及  菩薩。以此功德迴施真如法界。復運心以我
所作如是供養。所獲福力展轉變成無量供  養。奉獻十方一切如來。及諸菩薩大會之眾。  願佛菩薩不捨大慈攝受供養。廣大普供養  明曰。

[0680b20]  曩莫薩哩嚩  (二合一)  怛他  (引)  誐帝  (引)  毘踰  (二合引二)  尾濕  嚩  (二合)  目契  (引)
毘藥  (二合三)  薩哩嚩  (二合)  他  (引四)  朅  (五)  三母捺誐  (二合)  帝  (引六)  娑頗  (二合)  囉呬
[牟*含]  (七)  誐誐  曩劍娑嚩  (二合引)  賀  (引八)

佛說持明藏瑜伽大教尊那菩薩大明成就儀  軌經卷第一

* * *

【經文資訊】大正藏第 20 冊 No. 1169 佛說持明藏瑜伽大教尊那菩薩大明成就儀軌經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
