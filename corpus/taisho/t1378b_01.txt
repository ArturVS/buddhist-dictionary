幻師颰陀神呪經  (亦云玄師颰陀所說神呪經)
東晉西域三藏竺曇無蘭譯

[0902a11]  聞如是。一時佛遊於羅閱祇國竹園中鸚鵡  樹間。是時有一異比丘。於竹園中去羅閱祇  國。適在中間道為毒蛇所齧。復為鬼神所嬈。
復為賊所見劫。佛見爾時便往到是比丘所  時。幻師颰陀隨佛俱往。幻師颰陀即白佛言。  我有術甚大神妙。今欲為呪。佛言止止颰陀。
汝所說莫使有所傷害。颰陀白佛言。後當來  世。當國國相攻伐賊賊更相劫。相憎者復更  相劫。鬼神亦更相劫。毒毒更相害。若有比丘
在山中樹下坐。披五納衣若在露地坐。四輩  弟子當令無有能嬈害者。皆令安隱當令無  有病痛如是。

[0902a23]  僧莎梨嗪呢　欝遮梨　首黎　首黎　拔提  珊提波陀尼　阿裴耶　達予　乙致  [革*氐]  闍耶  兮拔蹄樓  [仁-二+師]  陀僧莎傺
韉  散提波陀尼曼陀  羅睺那　比闍睺那

[0902a27]  如是祝　斷口語斷諸術斷諸病痛。是諸閱  叉皆作此術　須摩鬼　摩訶閱叉　瞿沙  難摩訶閱叉　梵摩具摩閱叉　因阿羅具摩  訶閱叉
阿祇眵摩訶閱叉。

[0902b02]  是諸閱叉在鬼神中尊。我字因偷諸相求者。  使諸欲病人者害人者。我皆使不知處。障蔽  亂眼令不見。一切人皆使不得其便。當爾時
呼言來。還持鬼神摩訶還持鬼神來。兜勒摩  訶兜勒來。因持兜勒羅摩訶因持兜勒羅來。  梵摩兜羅摩訶梵摩兜羅來。因持兜羅摩訶
因持兜羅來。菩陀兜羅摩訶菩陀兜羅來。閱  叉兜羅摩訶閱叉兜羅來。阿多得兜勒摩訶  阿多得兜勒來。首羅瞿沙兜勒摩訶首羅瞿
沙兜勒。我字因偷諸怨家相求便者。我皆救  之覆蔽。使兩不相見。為繩索所繫縛。消滅所  繫縛。惡意所繫縛。欲醉意所繫縛。亂意所繫
縛。但歸命佛一切皆得解脫。歸命佛時言南  無佛告起作禮而去。

幻師颰陀神呪經

* * *

【經文資訊】大正藏第 21 冊 No. 1378b 幻師[颱-台+(犮-乂+又)]陀神咒經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
