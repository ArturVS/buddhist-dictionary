佛說四無所畏經


西天譯經三藏朝散大夫試鴻臚卿  傳法大師臣施護奉　詔譯

[0711c19]  如是我聞：

[0711c19]  一時，佛在舍衛國祇樹給孤獨園。  爾時，世尊告諸苾芻：「汝等諦聽！如來、應、正等  覺，成就四無所畏，於大眾中，轉大法輪，如
師子吼，自在無畏。」

[0711c22]  時諸苾芻，聞是語已，五體  投地，頂禮佛足，合掌白言：「云何如來四無所  畏？」

[0711c25]  佛告苾芻：「我於往昔在大眾中，而作是言：『如  來成就正等正覺。』如是說時，沙門、婆羅門、
魔梵、天人俱發言曰：『此所宣說，非依法教，未  曾見聞有如是事。』爾時，世尊於彼眾中，無  驚無怖，心得安樂，住無所畏。

[0711c29]  「又復告言：『我  身清淨，諸漏已盡。』如是說時，沙門、婆羅門、  魔梵、天人俱發言曰：『此所宣說，非依法教，
未曾見聞有如是事。』爾時，世尊於彼眾中，無  驚無怖，心得安樂，住無所畏。

[0712a04]  「復次告言：『一  障雜染，能障道果，此障若滅，聖道自現。』如是  說時，沙門、婆羅門、魔梵、天人俱發言曰：『此所
宣說，非依法教，未曾見聞有如是事。』爾時，世  尊於彼眾中，無驚無怖，心得安樂，住無所  畏。

[0712a10]  「復次告言：『修戒定等，能出生死，盡諸苦報。』如  是說時，沙門、婆羅門、魔梵、天人俱發言曰：『此
所宣說，非依法教，未曾見聞有如是事。』爾時，  世尊於彼眾中，無驚無怖，心得安樂，住無所  畏。」

[0712a14]  佛告苾芻：「是名如來轉大法輪四無所畏。

[0712a15]  「復次，苾芻！亦於八大眾中，具足成就，四無  所畏。云何為八？昔於一處，有無數百沙門眾，
或住、或立、或行、或坐，互相言曰：『往昔佛說如  是法相，甚深難解，未曾見聞。為是為非？為虛  為實？』  爾時，如來聞彼言已，心無怯懼，身無毛竪，自
在無畏，如山不動。

[0712a21]  「復次無數百婆羅門眾，無  數百剎帝利眾，無數百居士眾，無數百四天  王眾，無數百忉利天眾，無數百魔王眾，無數
百梵天眾。如是八眾，或住、或立、或行、或坐，互  相言曰：『往昔佛說如是法相，甚深難解，未曾  見聞。為是為非？為虛為實？』
爾時，如來聞彼言已，心無怯懼，身無毛竪，自  在無畏，如山不動。」

[0712a28]  佛言：「苾芻！是名八部大眾  之中，得無所畏。」即說頌曰：

「如來自在轉法輪，　　昔能成就四無畏，  
天人魔梵及沙門，　　聞師章句懷猶豫，  
身心不動得無畏，　　利樂一切諸有情，  
令發無上菩提心，　　恭敬修行到彼岸。」

[0712b05]  爾時，諸大苾芻聞佛所說，信受奉行。

佛說四無所畏經

* * *

【經文資訊】大正藏第 17 冊 No. 0775 佛說四無所畏經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，Jasmine 提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
