八名普密陀羅尼經
大唐三藏法師玄奘奉　詔譯

[0883c17]  如是我聞。一時薄伽梵。在室羅筏住誓多林  給孤獨園。與大苾芻眾千二百五十人俱。及  無量無數菩薩摩訶薩。并諸天人阿素洛等。
異類大眾前後圍遶。

[0883c21]  爾時世尊告金剛手菩薩言。善男子汝所受  持諸上明。呪神用威猛功業難成。雖後為益  或初暫損。今有八名普密神呪。威德廣大事
業易成。神用祕密始終無損。能受持者必獲  利樂。當為汝說汝樂聞不。時金剛手歡喜踊  躍。頂禮佛足右跪合掌。請言世尊唯願為說。

[0883c27]  佛言諦聽極善思惟。吾今為汝分別演說。何  謂八名普密神呪。一名功德寶藏。二名莊嚴  象耳。三名善勇猛。四名勝諦雲。五名成熾
然。六名微妙色。七名嚴飾。八名金剛。若有  得聞此八名呪。於當來世經七俱胝那庾多  百千大劫。不墮地獄傍生餓鬼。將命終時身
心安隱。見有諸佛及諸菩薩來現其前。為說  大乘甚深法要。既聞法已。必得往生覩史多  天奉事彌勒。後隨彌勒下贍部洲。行願漸增  乃至究竟。陀羅尼曰。

[0884a08]  頞  [齒*來]  (擿界反已下同)  筏  [齒*來]  捺  [齒*來]  朅剌  [齒*來]  蘇謎蘇摩蘇
契薩縛迦摩娑達泥呬梨寐梨薜薜梨悉殿  都謎薩縛迦摩娑馱室遮縵怛羅般陀莎呵

[0884a11]  佛說如是普密呪時。八千俱胝諸惡神鬼。  皆生歡喜捨離毒心。歸佛法僧斷惡修善。俱  詣佛所發誠諦言。願常護持此大神呪。令受
持者身心安樂。佛言善哉如汝所願若有善  男子善女人。歸佛法僧及金剛手。能處閑靜  堅修梵行。親近制多受持讀誦。所求善願無
不皆得。乃至無上正等菩提。恒憶宿命無有  忘失。

[0884a19]  時薄伽梵說是經已。金剛手等一切菩薩。及  諸天人阿素洛等。一切眾會聞佛所說。皆大  歡喜。信受奉行。

八名普密陀羅尼經

* * *

【經文資訊】大正藏第 21 冊 No. 1365 八名普密陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
