十不善業道經


馬鳴菩薩集

西天譯經三藏朝散大夫  試鴻臚少卿宣梵大師賜紫  沙門臣日稱等奉　詔譯

[0457c09]  此十不善業道，體性是罪，若樂求佛道者，遠離  彼過，當如是知。

[0457c10]  何等為十？所謂身業三種，語  業四種，意業三種。於是義中，今當解說。身三  種者，殺生、不與取、欲邪行；語四種者，妄言、綺
語、兩舌、惡語；意三種者，貪、瞋、邪見。

[0457c13]  云何殺生？  謂於有情率先見已，次審其名，決定欲殺，動  身施作，斷其命根。如是五緣次第具足，成殺  生罪，定感彼果。

[0457c16]  云何不與取？謂於他物先窺  覘已，而起審慮，決定欲取，動身所作，即盜其  物。具  足  五緣，成不與取罪。

[0457c18]  云何欲邪行？於此  罪中而有四類，非處、非時、非分、非往。非處者，  謂於諸佛菩薩經像、和尚闍梨、父母所止，或
相隣近，皆所不應。非時者，謂於晝日，或偶  月事，懷妊新產，彼不樂欲，及病惱等，或受淨  住八關齋戒，皆非其宜。非分者，謂於面門及
以非道，童男處女，自執持等，俱不應作。非往  者，謂於他妻，及比丘尼、親族、異趣，及衒賣等，  設自境界作非梵行，所不應理。如上當知。

[0457c26]  云  何妄語？謂於見物或他遺墜，審知是已，決定  而取，彼若尋求起虛妄說，具是五緣，成妄  語罪。

[0457c29]  云何綺語？謂於他人以染污心，增飾其  非，對彼而說。

[0458a01]  云何兩舌？於他所有隱密等事，  以非理言，而作離間。

[0458a02]  云何惡語？謂於貪欲和  合事相，以雜染言厲聲而說。

[0458a03]  云何名貪？於他  財富及彼受用，起愛樂心，非理希望。

[0458a04]  云何名  瞋？謂於有情起忿恚心，而作損惱及捶打等。

[0458a06]  云何邪見？謂無施等、無彼後世、無供養事、無  佛世尊聲聞緣覺、無罪無福、無所作業、無所受  報。

[0458a08]  如《正法念處經》，及餘經說。此十不善業道  是地獄因，於十善業道應當修學，則於惡趣  永不墮落。

十不善業道經

* * *

【經文資訊】大正藏第 17 冊 No. 0727 十不善業道經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，維習安大德提供之高麗藏 CD 經文，北美某大德提供，波羅提供新式標點  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
