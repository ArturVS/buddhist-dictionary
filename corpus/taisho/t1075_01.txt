佛說七俱胝佛母准提大明陀  羅尼經
唐天竺三藏金剛智譯

[0173a08]  如是我聞。一時薄伽梵。在名稱大城祇樹給  孤獨園。爾時世尊。思惟觀察愍念未來諸眾  生故。說過去七俱胝准提如來等佛母准提
陀羅尼。乃至我今同說。即說大明曰。

[0173a12]  娜麼颯哆南  (去音下同一)  三藐三勃陀  (去音)  俱  (去音)  胝  (上音)  南  (二)  怛姪  (停也反)  他
(三)  唵  (四)  折隷  (五)  主隷  (六)  准提  (七)  莎嚩  (二合)  訶  (八)

[0173a15]  若有苾芻苾芻尼鄔波索迦鄔波斯迦。  受持讀誦此陀羅尼。滿九十萬遍。無量劫來  五無間等一切諸罪。悉滅無餘。所在生處。
皆得值遇諸佛菩薩。所有資具隨意充足。無  量百生常得出家。若是在家菩薩。修持戒行  堅固不退。速得成就無上菩提。恒生天上。常
為諸天之所愛敬。亦常守護。若下生人間。當  為帝王家子。或貴族家生。其家無有災橫。  病苦之所惱害。不墮三惡道趣。諸有所作
無不諧偶。所出言教人皆信受。誦此陀羅尼  滿十萬遍者。得見聲聞緣覺菩薩諸佛。若  有重罪不得見者。更誦滿十萬遍。即境界中
吐出黑飯。或見昇於宮殿或登白山及上  樹。或見大池旋水。或騰空自在。或見天女與  妙言辭。或見大集會中聽說妙法。或見拔髮
自身剃頭。或喫酪飯飲白甘露。或渡大海或  浮大河。或昇師子座或見菩提樹。或上船  或見沙門。或著白衣黃衣以衣籠覆頭。或
見日月或見童男女。或見自身上有乳樹。  或昇花果樹。或見黑丈夫口中吐出火焰怖  走而去。或見惡馬水牛狀似相鬪退失而走。
或見自食乳粥。或見有香氣白花。若見如上  相者即知罪滅。若有五逆罪業重。不得見  如上相者。應當更誦滿七十萬遍。決定得見
如前相貌。復次我今說此陀羅尼功德所作  之事。若於佛像前。或於塔前若清淨處。以瞿  摩夷塗地。而作四肘方曼茶羅。復以花香
幡蓋飲食燈明燭火。隨力所辦依法供養。若  欲求願。先須念誦。加持香水散於八方上下  結界。既結界已。於曼茶羅四角及其中央。
皆各置一香水之瓶。行者於西面向東方。  胡跪念誦一千八十遍。其香水瓶即便自  轉。隨意東西任以高下。

[0173b19]  或以淨瓦鉢燒香熏之。內外塗香。盛滿香水  并好香花置曼茶羅中依前瓶法而作念誦。  其鉢則轉與瓶無異。

[0173b22]  若欲得知一切成就不成就事。即燒香發願  啟白聖者。願決疑心。若右轉即知成就。  左即不成就。

[0173b25]  又取好花念誦一百八遍。遣一童子洗浴清  淨著新淨衣。以香末塗手捧花掩面。復以  自手更取別花。念誦一遍一擲童子身上。童
子即悶善惡皆說。隨意舞笑起坐來去。

[0173b29]  或於淨潔鏡面。以好花念誦一百八遍。散置  鏡上使者即現鏡中。

[0173c02]  復以前法更取好花。散鏡面上即有善惡相  自現鏡中。或以朱砂或以香油。塗大母指甲  (其香油以穌摩那花浸胡麻油中是)
念誦一百八遍。即現天神  及僧菩薩佛等形像。若心有所疑三世中事。  一一請問皆知善不善。即大母指上皆自  現。

[0173c08]  若人卒得惡病。以石榴枝白茅香草等。念誦  鞭拂之即愈。

[0173c10]  或以茅草置酥中。念誦七遍擲著火中。燒之  令烟熏病人。即除愈。

[0173c12]  或取童女所槎之線。念誦一遍作一結。如是  滿二十一結。與病人小男女等。項上繫著。  惡魔鬼魅等病皆得除瘥。

[0173c15]  或以白芥子置酥中。取芥子少許。念誦一遍  一擲火中。如是二十一度病即除愈。

[0173c17]  又以瞿摩夷塗地作曼茶羅。以炭畫地作彼  形。石榴等杖鞭之。彼鬼啼泣求自走去。不  敢更來或以銅賓鐵木等。作金剛杵。置病人
邊念誦。以杖打亦即奔走。

[0174a01]  復有一法。若有人被鬼所著。復身在遠處不  能自來。或行者不能自去。應取楊枝念誦一  百八遍。遣人將去彼云。汝住汝去。某乙遣
將此杖鞭汝。汝若不去損汝無疑。若不去鞭  之即去。

[0174a06]  復有一法。若在路夜行念誦不闕。無有賊盜。  及虎狼惡魅鬼等怖畏難處。持心念誦并作  護身。彼等諸難即皆自滅或發菩提心或生
怖畏。或有言說心求免離若被執縛即自解  脫。

[0174a11]  若欲渡江河大海。水中所有龍黿等畏。念誦  亦如前法即得不怖。

[0174a13]  或被蛇咬。即遣彼人圍繞念誦人數匝。即  愈。

[0174a15]  或患丁瘡癰節癬漏。取熏陸香淨土水相和。  念誦二十一遍。塗上即愈。

[0174a17]  或復國土水旱不調。牛馬畜等疫毒流行。應  以油麻大麥粳米粟豆酥蜜乳酪白乳木諸雜  香等。皆置一邊燒香發願。為一切眾生除去
災難。即作手契護身想念。取前諸物念誦加  持。擲著火中燒之。如是七日日別三時作法。  時別一千八十遍即得滿願。一切安樂一切
三寶悉皆護助。亦能成就一切大願。

[0174a24]  若欲降伏諸大鬼神見即心伏。取舍利骨七  粒。於白琉璃椀中盛著。取醍醐半升亦盛著  椀中。於白月十五日夜。香臺前及窣堵波塔
前。泥一二肘方曼茶羅。置椀於中。取好花供  養。西面著一香鑪燒安悉香。馺馺念誦。其  椀中舍利當放光。或生出舍利。時行者持香
爐發願禮拜。即出取舍利盡飲取醍醐。其舍  利盛一琉璃瓶中。以五色綵囊盛之頭戴。即  無量俱胝佛常逐行者。諸鬼神等自然降伏。  作法時一日一夜不食。

[0174b05]  若求富饒。以粳米油麻置酥酪中手。把少許  發願念誦。七遍擲著火中燒之。隨力七日乃  至七七日。即如其願若求子。於樺皮葉上。
書此陀羅尼。并畫童子。以紫綵裹之。念誦一  千八十遍安著髻中即孕。

[0174b10]  若欲他敬念者。稱彼前人名字。念誦本部一  千八十遍。即得敬念。

[0174b12]  若夫不樂婦。取淨瓶盛滿香水。別置淨處。以  瞿摩夷塗作曼茶羅。念誦一百八遍。如是七  瓶皆作此法。於淨處以香花為道場。取瓶內
香水洗浴。夫即愛樂亦得有孕。婦不樂夫亦  如前法。

[0174b17]  若欲降伏捨覩嚧。取一劫波羅。香湯淨洗浴。  取黃丹和酥。塗著劫波羅上。使遍。塗一小  曼茶羅置中。然五盞酥燈。布於四角并中
心。稱前那摩。念誦一稱一誦。加持白芥子。曼  茶羅上著一盞乳。供養此劫波羅。一易云。  為我取彼質多來。彼即質多褥佉。欲母馱。彼
捨覩嚧即伏。實莫令盡盡即累劫障道。

[0174b24]  若欲求聰明。取石菖蒲牛黃各半兩。擣作末  以酥和於佛前作曼茶羅。念誦五千遍服之。  即得聰明若。

[0174b27]  欲得見一切鬼神。取牛黃念誦。令煙火出。即  塗目并服之即見。

[0174b29]  復有一法。於大海邊或河渚間沙潬之上。以  塔形像印。印砂潬上。為塔形像念誦一遍。  印成一塔。如是數滿六十萬遍。即得覩見聖
者觀自在菩薩之像。或見多羅菩薩金剛藏  菩薩。隨其心願皆得滿足。或見授與仙神妙  藥。或見授與菩提之記。或現前問來。隨乞  願皆得菩薩等位。

[0174c07]  復有一法。右繞菩提樹像。行道念誦滿一百  萬遍。即見佛菩薩羅漢為其說法。意欲隨菩  薩即得隨從。所求如願。乃至現身成大呪仙。
即得往詣十方淨土。歷事諸佛得聞妙法。復  有一法。若乞食時常持此陀羅尼。不為惡人  惡狗等類之所侵害。乞食易得。

[0174c13]  復有一法。若在塔前或佛像前或舍利塔前。  誦持此陀羅尼三十萬遍。復於白月一日至  十五日。設大供養。一日一夜不食。正念誦時
得見金剛藏菩薩。即將是人往自宮中。

[0174c17]  復有一法。若有王難被繫閉枷鎖禁其身者。  誦此陀羅尼即得解脫。

[0174c19]  復有一法。若於轉法輪塔前。或佛生處塔前。  或佛從忉利天下寶階塔前。或舍利塔前。於  如是等諸塔之前。念誦右繞滿七七日。即見
阿鉢羅是多菩薩及呵利底菩薩。隨其所願  皆悉滿足。若須仙藥即便授與。復為說法示  菩提道。若有誦此陀羅尼者。乃至未坐道場
一切菩薩為其勝友。又此准提大明陀羅尼。  諸佛菩薩所說。為利益一切眾生無邊菩提  道場故。若有薄福眾生無有少善根者。無有
根器之者。無有菩提分者。是人若得聞此准  提大明陀羅尼。若讀一遍即得菩提分根器  芽生。何況誦持常不懈廢。由此善根速成佛
種。無量功德皆悉成就。無量眾生遠離塵垢。  決定成就阿耨菩提。

[0175a04]  說七俱胝佛母准提陀羅尼念誦法。

[0175a05]  依梵經本。有十萬偈頌。我今略說念誦觀  行供養次第。若有苾芻苾芻尼鄔波索迦鄔  波斯迦。發菩提心行菩薩行。求速出離生死  者。先須。

[0175a09]  入三摩耶灌頂道場。受持禁戒堅固不退。愛  樂大乘菩薩戒行。於四威儀修四無量。發四  弘願永離三途。於一切事業心不散亂。方
可入此祕密法門。凡念誦供養法。於所在處。  皆須清淨澡浴著新淨衣。嚴飾道場隨力所  辦。其道場法。先須選隱便勝地。東西南
北各量取四肘。作方曼茶羅。掘深一肘。除  去骨石塼瓦惡土髮毛灰炭糠棘虫蟻之類。  以好淨土填滿築平。取新瞿摩夷并好土。以
香湯相和塗地。若在樓閣或居船上。依法泥  塗。若在山中及好淨屋。不須掘地依前塗飾。  即張天蓋四面懸幡。若有本尊七俱胝佛母
形像。安置曼茶羅中。面向西。若無本尊。有諸  佛像舍利及大乘經典供養亦得。磨白檀香  塗作八角曼茶羅。猶如滿月或似八葉蓮華。
即以新淨供具金銀熟銅商佉貝玉石瓷木等  器。盛諸飲食及好香花燈明遏伽香水。隨力  所有布置供養。若苾芻苾芻尼。先持戒行。初
入道場。復須懺悔更自誓發願受戒。若在家  菩薩。初入亦須自誓隨力發願。受三歸五戒。  或常持八戒。若常三時念誦。即於道場西南
向東。至心合掌五體著地。敬禮十方諸佛菩  薩。虔誠運想遍虛空界。便右膝著地合掌至  心。懺悔自無始已來身口意罪。今對諸佛菩
薩前。弟子某甲發露懺悔。乃至過去現在未  來三世諸佛菩薩。福智圓滿種種功德。我今  隨喜。即結跏或半跏安心定坐。除一切妄
想。觀六道眾生無始以來生死海中輪迴六  趣。願皆發菩提心行菩薩行。速得出離。即以  塗香摩手而結手契。結契時以衣覆手勿令  人見。先結三部三麼耶契次結諸契。

佛部三麼耶契第一

[0175b12]  其契相福智手並仰。檀戒忍辱般若方便願  微屈相拄。進力押忍願上節。禪智附進力  側。即成。

[0175b15]  誦妙言曰。

[0175b16]  唵怛他孽覩嚩皤  (去)  耶莎嚩訶  (誦三遍以契頂上散之蓮華  部金剛部並准此)

蓮華部三麼耶契第二

[0175b19]  二福智相合。戒忍進方便願力。各各散開微  屈。六波羅蜜開如蓮花。檀般若禪智頭相  著。亦微屈即成。

[0175b22]  誦妙言曰。

[0175b23]  唵鉢頭牟嚩皤  (去)  耶莎嚩訶  (誦三遍)

金剛部三麼耶契第三

[0175b25]  福覆智仰。禪般若檀智相交即成。

[0175b26]  即誦妙言曰。

[0175b27]  唵嚩折嚕婆皤  (去)  耶莎嚩訶  (誦三遍)

准提佛母根本身契第四

[0175b29]  其契相先以二手小指二無名指。相叉入掌。  二中指直竪頭相著。二頭指頭附二中指上  節側。二大指各附二頭指側即成。

[0175c03]  妙言誦根本陀羅尼  (誦七遍以契頂上解散以下諸契結成揮觸印了亦並須頂上  散之)  。

辟除一切天魔惡鬼神等契第五

[0175c06]  其契先以右手中指無名指小指及大指。握  左手中指以下三指。次以左大指握左中  指以下三指甲上。為合拳。以二頭指頭相著  即成。

[0175c10]  妙言曰。

[0175c11]  唵俱  (上)  嚕憚那  (引)  吽惹  (誦一遍。以契右旋繞身一匝。如此三度作即是)

結地界橛契第六

[0175c13]  其契相以左右二中指二無名指。相叉入掌。  右押左。左頭指屈如鉤。右頭指直竪。二  大指二小指令面相著即成。

[0175c16]  妙言曰。

[0175c17]  唵准儞泥枳邏耶莎嚩訶  (誦一遍。以契大母指觸地一迴如卓  [檎-离+土]  勢三度作  即休)

結牆界契第七

[0175c20]  其契准前橛契。以右手頭指。屈如鉤。左頭指  直竪即成。

[0175c22]  妙言曰。

[0176a01]  唵准儞泥鉢囉迦邏耶莎嚩訶  (誦三遍以契右揮三匝即是)

結網契第八

[0176a03]  其契准牆契。開仰著。右大指捻左頭指頭。左  大指捻右頭指頭。小指依舊相拄即成。

[0176a05]  妙言曰。

[0176a06]  唵准儞半惹邏莎嚩訶  (誦三遍以契隨日揮三度即是)

結外火院大界契第九

[0176a08]  其契以左手密掩右手背。相重。直竪二大指。  相去二寸許即成。

[0176a10]  妙言曰。

[0176a11]  唵阿三麼  [口*祗]  儞  [合*牛]  莎嚩訶  (誦三遍以契右旋三度即是)

結車輅契第十

[0176a13]  其契相先以二手向內相叉。右押左。即仰開  掌。二頭指直申頭相拄。以二大指撥二中指  頭。來去即成。

[0176a16]  妙言曰。

[0176a17]  唵覩嚧覩嚧莎嚩訶  (結此契。心想阿迦尼瑟吒天宮中毘盧遮那如來十地菩薩
圍繞集會中。請准提佛母聖者。乘七寶莊嚴車輅。車輅上有白蓮花座。座上有如所畫像形。心中想念如在目前。  即誦妙言三遍)

結迎請聖者契第十一

[0176a21]  准前第一根本契。以二大指來去。招之三度  即成。

[0176a23]  妙言曰。

[0176a24]  唵折隷主隷准提噎醯薄伽嚩底莎嚩訶  (結此契　聖者從實車上下來道場中白蓮花座上。即誦妙言三遍)

結蓮花座契第十二

[0176a27]  准前根本契。並二大指向身開竪之。即成。

[0176a28]  妙言曰。

[0176b01]  唵迦麼邏莎嚩訶  (結此契心想道場中種種寶鈿師子座上開白蓮花安置聖者即誦  妙言三遍)

結遏迦契第十三

[0176b04]  准前根本契。以二大指。各捻頭指根第一節  側下即成。

[0176b06]  妙言曰。

[0176b07]  唵折隷主隷准提遏紺薄伽嚩帝鉢囉底  搓莎嚩訶

結洗浴契第十四

[0176b10]  准前遏迦契。以二大指。各並捻二中指中  節側即成。

[0176b12]  妙言曰。

[0176b13]  唵折莎嚩訶

結塗香契第十五

[0176b15]  准前根本契。以二大指。博著右頭指下節即  成。

[0176b17]  妙言曰。

[0176b18]  唵隷莎嚩訶

結花鬘契第十六

[0176b20]  准前根本契。以二大指。安著左頭指下節側  即成。

[0176b22]  妙言曰。

[0176b23]  唵主莎嚩訶

結燒香契第十七

[0176b25]  准前根本契屈右頭指。捻二大指頭即成。

[0176b26]  妙言曰。

[0176b27]  唵隷莎嚩訶

結供養飲食契第十八

[0176b29]  准前根本契。以左頭指。捻二大指頭即成。

[0176c01]  妙言曰。

[0176c02]  唵准莎嚩訶

結燈契第十九

[0176c04]  准前根本契。以二頭指。各捻二大指頭即成。

[0176c05]  妙言曰。

[0176c06]  唵提莎嚩訶  (已上塗香契等各各以契觸當色物上供養)

結布字契第二十

[0176c08]  其契相以二中指二無名指。向內相叉。二大  指二頭指二小指。並直竪頭相著即成。

[0176c10]  結此手契成。即想自身猶若釋迦如來。三十  二相八十種好紫磨金色圓滿身光。想已以  手契。觸頭上布唵字。觸眼中布折字。一一
依字次第。乃至兩足皆以契觸布之。

[0176c14]  說陀羅尼字想布於身法。

唵想安頭上　　其色白如月　　放於無量光  
除滅一切障　　即同佛菩薩　　摩是人頂上  
折字安兩目　　其色如日月　　為照諸愚  暗  
能發深慧明

隷字安頸上　　色如紺琉璃　　能顯諸色  相  
漸具如來智

主字想安心　　其色如皎素　　猶心清淨  故  
速達菩提路

隷字安兩肩　　色黃如金色　　猶觀是色  相  
能被精進甲

准字想齊中　　其色妙黃白速令登道  場  
不退菩提故

提字安兩髀　　其色如淺黃　　速證菩提  道  
得坐金剛座

莎嚩字兩脛　　其狀作赤黃　　常能想  是字  
速得轉法輪

訶字置兩足　　其色猶滿月　　行者作是想  
速得達圓寂

如是布字想念色　　便成准提勝法門  
亦名本尊真實相　　能滅諸罪得吉祥  
猶如金剛堅固聚　　是名准提勝上法  
若常如是修行者　　當知是人速悉地

第二根本契第二十一

[0177a09]  其契相以二手向內相叉。二頭指二大母指。  並直竪即成。

[0177a11]  妙言曰。

[0177a12]  南無颯哆喃  (去一)  三藐三勃陀  (去)  俱胝南  (二)  怛  姪  (停也反)  他  (三)  唵  (四)  折隷
(去音下同五)  主隷  (六)  准  提  (七)  莎嚩  (誦七遍以契於頂上解散)

結捧數珠契第二十二

[0177a16]  其契相先取數珠安二手掌中。即當心合掌。  誦前根本陀羅尼三遍。以珠頂戴。便作把數  珠契。淨珠。

把數珠契第二十三

[0177a20]  其契相以二手二無名指二大指。各捻珠上。  二手相去一寸許。餘指散開微屈即成。

[0177a22]  誦淨數珠妙言曰。

[0177a23]  唵微嚧遮那阿麼羅莎嚩  (二合)  訶  (誦三遍)

[0177a24]  淨數珠已。以自心想七俱胝佛母口中。出  七俱胝陀羅尼文字。一一字放五色光。入行  者口裏。安自心月中。右旋布置即誦本尊陀
羅尼一遍。以右手無名指。捻一顆珠過。周而  復始不急不緩。不得高聲。須分明稱字而令  自聞。所觀本尊及身上布字。念誦記數。於一
念中並須一時觀見。不得有闕使心散亂。如  觀念疲勞。隨力念誦。或一千二千乃至三千  四千五千遍。常取一數為定。如有忙事。亦
不得減數至一百八已下。此名聲念誦。若  求解脫速出離生死。作此三摩地瑜伽觀行  無記無數。念者即想自心如一滿月。湛然清
淨內外分明。以唵字安月心中。以折隷主  隷准提莎嚩訶字。從前右旋次第周布輪緣  (去音)  諦觀一一字義。與心相應不得差互。  說三摩地觀念布字義。

[0177b11]  唵字門者是流注不生不滅義。復於一切法  為最勝義。

[0177b13]  折字門者於一切法是無行義。

[0177b14]  隷字門者於一切法是無相義。

[0177b15]  主字門者於一切法是無起住義。

[0177b16]  隷字門者於一切法是無好義。

[0177b17]  准字門者於一切法是無等覺義。

[0177b18]  提字門者於一切法是無取捨義。

[0177b19]  莎嚩字門者於一切法是平等無言說義。訶  字門者於一切法是無因寂靜無住涅槃義。  所說字義雖立文字。皆是無文字義既無文
字。須諦觀一一義相。周而復始無記無數不  得斷絕。不斷絕者。為流注不生不滅最勝  義。由不生不滅最勝義。是故無行。為無行
義。是故無相為無相義。是故無起住為無起  住義。是故無等覺為無等覺義。是故無取  捨。為無取捨義。是故平等無言說。為平等無
言說義是故無因寂靜無住涅槃。為寂靜無  住涅槃義。是故不生不滅最勝無斷。周而復  始。此名三摩地念誦。

[0177c02]  說准提求願觀想法。

[0177c03]  若求無分別者。當觀無分別無記念。

[0177c03]  若求無  相無色。當觀文字無文字念。

[0177c04]  若求不二法門  者。應觀兩臂。

[0177c05]  若求四無量。當觀四臂。

[0177c05]  若  求六通。當觀六臂。

[0177c06]  若求八聖道。當觀八  臂。

[0177c07]  若求十波羅蜜圓滿十地者。應觀十臂。

[0177c08]  若求如來普遍廣地者。應觀十二臂。

[0177c08]  若  求十八不共法者。應觀十八臂。即如畫像  法觀也。

[0177c10]  若求三十二相。當觀三十二臂。

[0177c11]  若求八萬四千法門者。應觀八十四臂。

[0177c11]  如上  觀念當入一切如來三摩地門甚深方廣不  思議地。是正念處。是正真如是正解脫。念誦  觀行了欲出道場。復須依前次第。更結燒香
燈明飲食等手契。供養懺悔隨意發願。即  結前第一根本契。誦根本陀羅尼七遍。頂上  散之。復結前車輅契。以二大母指向外。三度  撥中指頭。誦妙言曰。

[0177c19]  唵覩嚧覩嚧莎嚩訶  (誦三遍)

[0177c20]  復結前迎請契。以二大母指向外三度開。即  成送聖者還本宮。

[0177c21]  妙言曰。

[0177c22]  唵折隷主隷准提孽車孽車婆伽嚩底  莎嚩皤喃布娜囉哦麼那耶莎嚩訶  (誦三遍)

[0177c24]  復結前外火院大界契。誦阿三麼祁入儞  妙言。左轉三遍即成。

[0178a02]  復更結三部三麼耶契。各誦妙言一遍即了。  任出道場隨意經行。讀誦大般若或華嚴或  無邊門或法華楞伽涅槃大乘經論等。思惟
誦說。或以七俱胝佛像塔印。用印香泥。沙  上紙上隨意印之多少。如念誦有功德。如  經所說境界。一一分明了知次第。欲得作扇
底迦等種種方法。或為自身或為他人。即任  依法而作念誦。

[0178a10]  說扇底迦法。

[0178a11]  若欲求息災除一切鬼神。及聰明長命。求解  脫者。即於道場中面向北。交脚竪膝而坐。衣  服飲食香花燈燭地等。並用白色。從月一日
至八日。日三時念誦及護摩等法。若念誦時  先誦根本陀羅尼三七遍已。然後但從唵字  誦之。

[0178a16]  妙言曰。

[0178a17]  唵折隷主隷准提與彼某甲除災難莎嚩  訶

[0178a19]  說布瑟置迦法。

[0178a20]  若欲求增長。五通轉輪種種寶藏布奢輪劍  賢瓶如意寶。安善那。虞里迦。鏡及越斧羂  索三叉等一切財寶藥草等求成就法者。身
著黃衣面向東結加趺坐。所供養香花飲食果  子燈燭地等。並用黃色。從月八日至十五日。  日三時念誦護摩等事。念誦如前。

[0178a25]  妙言曰。

[0178a26]  唵折隷主隷准提與彼某甲所求如意莎  嚩訶

[0178a28]  說伐施迦羅拏法。

[0178a29]  若欲呼召一切天龍鬼神人非人等。應作此  法者。身著赤衣面向西結賢坐。香花飲食果  子燈燭地等。並用赤色。從十六日至二十三
日。日三時念誦。護摩等法。

[0178b04]  妙言曰。

[0178b05]  唵折隷主隷准提為彼攝召某神成就我  願莎嚩訶

[0178b07]  說阿毘遮嚕迦法。

[0178b08]  若欲降伏一切惡神鬼。及損三寶人天者。有  多罪業障重眾生調伏難者。能令發菩提心  修諸善業者。應起慈悲心而作此法。身著青
衣面向南作蹲踞坐左脚押右脚。用不香  花。食果地等皆用青黑色。從二十三日至月  盡日。日三時念誦護摩等法。

[0178b13]  妙言曰。

[0178b14]  吽折隷主隷准提吽發吒

[0178b15]  作法已即如常念誦。

[0178b16]  說七俱胝佛母准提畫像法。

[0178b17]  取不截白  [疊*毛]  清淨者。擇去人髮。畫師受八戒  齋。不用膠和色。用新椀成綵色而用畫之。
其像作黃白色。種種莊嚴其身。腰下著白衣。  衣上有花又。身著輕羅綽袖天衣。以綬帶繫  腰。朝霞絡身。其手腕以白螺為釧。其臂上釧
七寶莊嚴。一一手上著指環。都十八臂面有  三目。上二手作說法相。右第二手施無畏。第  三手把劍。第四手把數珠。第五手把微若布  羅迦果
(漢言子滿果此間無西國有)  第六手把越斧。第七  手把鉤。第八手把跋折羅。第九手把寶鬘。  左第二手把如意寶幢。第三手把蓮花。第四
手把澡灌。第五手把索。第六手把輪。第七手  把螺。第八手把賢瓶。第九手把般若波羅蜜  經夾。菩薩下作水池。池中安蓮花。難陀拔
難陀二龍王共扶蓮花莖。於蓮花上安准提  菩薩。其像周圓安明光焰。其像作憐愍眼看  行者在下坐。手執香鑪。面向上看菩薩。於  菩薩上畫二淨居天。像法如是。

佛說七俱胝佛母准提陀羅尼經  (并念誦觀行  法)

* * *

【經文資訊】大正藏第 20 冊 No. 1075 佛說七俱胝佛母准提大明陀羅尼經  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
