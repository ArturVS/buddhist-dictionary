禮法華經儀式
[0956c24]  一心頂禮十方法界常住三寶  (拜起胡跪燒香運想已合掌唱云)  願此香華雲。遍滿十方界。供養一切佛。妙法
蓮華經。菩薩聲聞眾。受用作佛事  (一拜起立歎云)  。

稽首十方佛　　圓滿最上乘  
本迹開二門　　法喻談真祕  
普使諸權小　　悉證佛菩提  
我今誓歸依　　願超生死海

[0957a02]  (讚歎已。隨意述誠。雖曰禮經。應須禮佛菩薩。使三寶義足)  。

[0957a03]  一心頂禮本師釋迦牟尼佛。

[0957a04]  一心頂禮過去多寶佛。

[0957a05]  一心頂禮十方分身釋迦牟尼佛。

[0957a06]  一心頂禮盡法華經中。及十方三世一切諸  佛。

[0957a08]  一心頂禮妙法蓮華經。妙字法寶  (下去每字準此一唱一拜)  。

[0957a09]  一心頂禮盡法華經中。及十方三世一切菩  薩聲聞緣覺得道賢聖僧。

[0957a11]  一心頂禮普賢菩薩摩訶薩  (拜已胡跪運想準常儀)  。

[0957a12]  志心懺悔。我  (某甲)  與一切眾生從無始來。迷失  真心流轉生死。六根罪障無量無邊。圓妙佛  乘無以開解。一切所願不得現前我今禮敬
妙法華經。以此善根發露黑惡。過現未來三  業所造。無邊重罪皆得消滅。身心清淨惑障  蠲除。福智莊嚴淨因增長。自他行願速得圓
成。願諸如來常在說法。所有功德起隨喜心。  回向菩提證常樂果。命終之日正念現前。面  奉彌陀及諸聖眾。一剎那頃生蓮華中。普願  眾生俱成佛道
(懺悔發願已。歸命禮三寶)  。

[0957a22]  南無佛　南無法　南無僧　南無釋迦牟尼  佛　南無妙法蓮華經　南無文殊師利菩薩  南無普賢菩薩  (旋竟三歸依如常)

禮法華經儀式

* * *

【經文資訊】大正藏第 46 冊 No. 1944 禮法華經儀式  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
