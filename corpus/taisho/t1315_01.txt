施諸餓鬼飲食及水法  (并手印)
特進試鴻臚卿大興善寺三藏沙門  大廣智不空奉　詔譯

[0466c08]  先出眾生食。事須如法。周匝種種皆著並  須淨好。或一分或少許或一器。皆須安淨銅  器中如法。如無銅器白瓷亦得。如無瓷器可
用漆器。其飲食須和清水。面向東立坐亦得  作法。

[0466c13]  夫欲施一切餓鬼飲食者。先須發廣大心普  請餓鬼。先誦此偈至心一遍。然後作召  請法。所獲福利果報不可校量。

比丘比丘尼  (某甲)  發心奉持　　一器淨食  
普施十方　　窮盡虛空　　周遍法界  
微塵剎中　　所有國土　　一切餓鬼  
先亡久遠　　山川地主　　乃至曠野  
諸鬼神等　　請來集此　　我今悲愍  
普施汝食　　願汝各各　　受我此食  
轉將供養　　盡虛空界　　以佛及聖  
一切有情　　汝與有情　　普皆飽滿  
亦願汝身　　乘此呪食　　離苦解脫  
生天受樂　　十方淨土　　隨意遊往  
發菩提心　　行菩提道　　當來作佛  
永莫退轉　　前得道者　　誓相度脫  
又願汝等　　晝夜恒常　　擁護於我  
滿我所願　　願施此食　　所生功德  
普將廻施　　法界有情　　與諸有情  
平等共有　　共諸有情　　同將此福  
盡將迴向　　真如法界　　無上菩提  
一切智智　　願速成佛　　勿招餘果  
願乘此法　　疾得成佛

[0467a06]  合掌當心誦此偈。以印作召請　開喉印　以  右手大指與中指。面相捻。餘三指相去。微作  曲勢即是。名普集印　呪曰。

[0467a09]  
na  mo  bhū  pu  ri  ka  ri  ta  ri  ta  thā  
曩　謨　步　布(入)　哩　迦　哩　多　哩　怛　他(引)  
ga  tā  ya  ![SD-D9C6.gif](/cb_tripitaka_web/sd-gif/D9/SD-D9C6.gif)  
蘖　多　也

[0467a13]  作此印誦此呪一七遍。廣運悲心。願令法界  微塵剎中。一切餓鬼悉皆雲集。

[0467a15]  又誦開地獄門及咽喉呪曰。

[0467a16]  
oṃ  bhū  pu  te  ri  ka  ta  ri  ta  thā  ga  
唵　步　布(入)　帝　哩　迦　多　哩　怛　他　蘖  
tā  ya  ![SD-D9C6.gif](/cb_tripitaka_web/sd-gif/D9/SD-D9C6.gif)  
多(引)　也

[0467a20]  誦此呪時。以左手執持食器。以右手作前召  請印。唯改一誦呪一彈指。以大指與中指頭  相捻。彈指作聲即是。餘三指開稍微曲此名
破地獄門及開咽喉印。爾時如來。即說無量  威德自在光明勝妙之力加持飲食陀羅尼曰。

[0467a25]  
na  maḥ  sa  rva  ta  thā  ga  tā  va  lo  ki  te  
曩　莫　薩　嚩　怛　他　蘖　多　嚩　嚕　吉　帝  
oṃ  saṃ  bha  ra  saṃ  bha  ra  hūṃ  ![SD-D9C6.gif](/cb_tripitaka_web/sd-
gif/D9/SD-D9C6.gif)  
唵　三　娑　羅　三　婆　羅　吽(引)

[0467a29]  誦此呪一七遍。一切餓鬼各皆得摩伽陀國  所用之斗七七斛之食。食已皆得生天或  生淨土。能令行者業障消除增益壽命。現世
獲無量無邊福。況當來世。即作手印誦此  真言加持飲食。以右手大指。摩中指甲三兩  遍。三指直立之。又以大指捻頭指。彈指作  聲。一誦呪一彈指即是。

[0467b07]  又誦蒙甘露法味真言。作施無畏印。以右手  竪臂。展五指直上即是。真言曰。

[0467b09]  
na  maḥ  su  rū  pa  ya  ta  thā  ga  tā  ya  ta  
曩　莫　蘇　嚕　頗　也　怛　他　蘖　多　也　怛  
dya  thā  oṃ  srū  srū  pra  srū  pra  
儞也　他　唵　蘇嚕　蘇嚕　鉢羅　蘇嚕　鉢羅  
srū  svā  hā  ![SD-D9C6.gif](/cb_tripitaka_web/sd-gif/D9/SD-D9C6.gif)  
蘇嚕　娑嚩(二合)　賀(引)

[0467b15]  作前施無畏印。誦此呪施甘露真言一七遍。  能令飲食及水。變成無量乳及甘露。能開一  切餓鬼咽喉。能令飲食廣得增多平等得喫  也。

[0467b19]  次作毘盧遮那一字心水輪觀真言印。先想  此  vaṃ  鑁字於右手心中。猶如乳色。變為八  功德海。流出一切甘露醍醐。即引手臨食器
上呪曰。誦此  vaṃ  鑁字一七遍。即展開五  指。向下臨食器中。觀想乳等從字中流出。猶  如日月乳海。一切鬼等皆得飽滿無有乏少。
此名普施一切餓鬼印真言曰。

[0467b26]  
na  maḥ  sa  ma  nta  bu  ddhā  nāṃ  vaṃ  ![SD-D9C6.gif](/cb_tripitaka_web/sd-
gif/D9/SD-D9C6.gif)  
曩　莫　三　滿　多　沒　馱　喃　鑁(去)

[0467b28]  觀想誦此呪一七遍已。寫於淨地無人行處。  或水池邊樹下。唯不得寫於桃樹柳樹石榴  樹下。寫訖更為至心。稱五如來名號三遍功  德無量。

[0467c03]  
na  mo  bha  ga  va  te  pra  bhū  ta  ra  tnā  
曩　謨　薄　伽　筏　帝　鉢囉　步　多　囉　怛曩  
ya  ta  thā  ga  tā  ya  ![SD-D9C6.gif](/cb_tripitaka_web/sd-gif/D9/SD-
D9C6.gif)  
也　怛　他　蘖　多(引)　也

[0467c07]  曩謨寶勝如來除慳貪業福德圓滿。

[0467c08]  
na  mo  bha  ga  va  te  su  rū  yā  ya  ta  thā  
曩　謨　薄　伽　筏　帝　蘇　嚕　波　耶　怛　他  
ga  tā  ya  ![SD-D9C6.gif](/cb_tripitaka_web/sd-gif/D9/SD-D9C6.gif)  
蘖　多(引)　也

[0467c12]  曩謨妙色身如來破醜陋形相好圓滿。

[0467c13]  
na  mo  bha  ga  va  te  a  mṛ  te  rā  ja  
曩　謨　婆　伽　筏　帝　阿　蜜  㗚  帝　囉　惹  
ya  ta  thā  ga  tā  ya  ![SD-D9C6.gif](/cb_tripitaka_web/sd-gif/D9/SD-
D9C6.gif)  
耶　怛　他　蘖　多(引)　耶

[0467c17]  曩謨甘露王如來灌法身心令受快樂。

[0467c18]  
na  mo  bha  ga  va  te  vi  pu  la  ga  trā  
曩　謨　婆　伽　筏　帝　尾　布　邏　蘖　怛羅(二合)  
ya  ta  thā  ga  tā  ya  ![SD-D9C6.gif](/cb_tripitaka_web/sd-gif/D9/SD-
D9C6.gif)  
耶　怛　他　蘖　多(引)　也

[0467c22]  曩謨廣博身如來咽喉寬大受妙味。

[0468a01]  
na  mo  bha  ga  va  te  a  bha  yaṃ  ka  rā  
曩　謨　婆　伽　筏　帝　阿　婆　演　迦　羅(引)  
ya  ta  thā  ga  tā  ya  ![SD-D9C6.gif](/cb_tripitaka_web/sd-gif/D9/SD-
D9C6.gif)  
耶　怛　他(引)　蘖　多(引)　耶

[0468a05]  曩謨離怖畏如來恐怖悉除離餓鬼趣。

[0468a06]  行者若能如此。為稱五如來名者。以佛威光  加被彼故。能令一切餓鬼等。無量罪滅無量  福生。得妙色廣博得無怖畏所得飲食。變成
甘露美妙之食。速離苦身生天淨土。

[0468a10]  若施食已。行者當更為諸鬼神等。誦受菩薩  三昧耶戒陀羅尼。每誦三遍真言曰  (印合掌也)  。

[0468a12]  
oṃ  sa  ma  ya  stvaṃ  ![SD-D9C6.gif](/cb_tripitaka_web/sd-gif/D9/SD-D9C6.gif)  
唵　三　摩　耶　薩怛梵

[0468a14]  誦三遍已。一切鬼神皆得堪聞甚深祕法。盡  得具足三昧耶戒獲無量福。

[0468a16]  已施諸餓鬼悉皆飽滿訖。當須以陀羅尼法  發遣。方得歸於本所。發遣解脫真言曰。

[0468a18]  
oṃ  va  jra  mu  kṣa  muḥ  ![SD-D9C6.gif](/cb_tripitaka_web/sd-gif/D9/SD-
D9C6.gif)  
唵　嚩　日囉　目　乞灑　穆

[0468a20]  若誦發遣呪。先作呪印。以右手作拳。以大  指捻頭指。仰掌彈指作聲。是名發遣啟。每  寫食了誦一七遍彈指。能令一切鬼神。得此
食已當得去也。若不發遣不得去也。

[0468a24]  若不具足如是法者。施諸餓鬼皆不得周匝。  或有得者或有不得者。虛用功力深可愍哉。

[0468a26]  若有行者發菩提心。能如是修行者。具足此  法施諸餓鬼者。一切餓鬼皆得飽滿無有乏  少。持法之人悉應知之。若以加持飲食陀羅
尼。持一器淨食寫淨流水中。能令一切婆羅  門仙皆得此食食已異口同音呪願。此人於  現世中即得延壽。其人具足梵天威德行梵
天行。若以此呪呪一切供養佛物。若水若香  花飲食。皆呪二十一遍。而然供養佛。即如  是種種。以供養十方一切諸佛無異。

施燋面餓鬼一切鬼神陀羅尼經要決

[0468b07]  別有救面然餓鬼陀羅尼經唐實叉難陀譯。

[0468b08]  貞享四年中春二十日一校了　淨嚴  (四十九載)

[0468b09]  元祿十六年二月十七日　以淨嚴和上本  再校了　　尊教

[0468b11]  寶永三丙戌之春　得此密軌　戊子之冬  十月二十二日一校了　　性寂

* * *

【經文資訊】大正藏第 21 冊 No. 1315 施諸餓鬼飲食及水法  
【版本記錄】CBETA 電子佛典 2016.06，完成日期：2016/06/15  
【編輯說明】本資料庫由中華電子佛典協會（CBETA）依大正藏所編輯  
【原始資料】蕭鎮國大德提供，北美某大德提供  
【其他事項】本資料庫可自由免費流通，詳細內容請參閱【 [ 中華電子佛典協會資料庫版權宣告
](http://www.cbeta.org/copyright.php) 】

* * *




本網站係採用 Creative Commons 姓名標示-非商業性-相同方式分享 3.0 台灣 (中華民國) 授權條款授權.
Copyright ©1998-2016 CBETA
